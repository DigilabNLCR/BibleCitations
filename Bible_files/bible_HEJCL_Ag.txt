{'Ag 1:1': 'Léta druhého Daria krále, měsíce šestého, prvého dne (toho) měsíce, dostalo se slova Hospodinova skrze Aggea proroka Zorobabelovi, synu Salatielovu, místodržiteli judskému a Josuovi, synu Josedekovu, veleknězi:', 'Ag 1:2': 'Toto praví Hospodin, Bůh zástupů: Tento lid praví: „Ještě není tu čas, aby stavěn byl dům Hospodinův!"', 'Ag 1:3': 'Promluvil tedy Hospodin skrze Aggea proroka takto:', 'Ag 1:4': '„Jest čas pro vás, abyste bydlili v domech deskami pokládaných, kdežto dům tento jest pustý?"', 'Ag 1:5': 'A nyní toto dí Hospodin zástupů: „Pozorujte, co vás potkalo!', 'Ag 1:6': 'Sili jste mnoho a sklidili málo; jedli jste a nejste nasyceni; pili jste a nejste napojeni; přikryli jste se a nezahřáli jste se; a kdo si chtěl střádat mzdu, vkládal ji v pytlík děravý."', 'Ag 1:7': 'Toto praví Hospodin zástupů: „Pozorujte, co vás potkalo!', 'Ag 1:8': 'Vstupte na horu, noste dříví a stavějte dům; i dojdu v tom záliby a slávy, praví Hospodin.', 'Ag 1:9': 'Čekali jste mnoho, a hle, scvrklo se to v málo; a co jste zanesli domů rozfoukal jsem. Proč to? táže se Hospodin zástupů. Proto, že dům můj pustý jest, a vy pospícháte, každý do domu svého.', 'Ag 1:10': 'Proto zavřelo se nad vámi nebe, aby nedalo rosy, proto zavřela se země, aby nedala plodu svého;', 'Ag 1:11': 'a povolal jsem sucho na hory i doly, na pšenici, na víno, na olej, na vše, co vydává země, i na lidi i na dobytek, i na všecku práci rukou."', 'Ag 1:12': 'I slyšel Zorobabel, syn Salatielův a Josue, syn Josedekův, velekněz i všichni ostatní z lidu hlas Hospodina, Boha svého a slova Aggea proroka, jak ho poslal Hospodin, Bůh jejich k nim, a bál se lid Hospodina.', 'Ag 1:13': 'Tu řekl Aggeus, posel Hospodinův, poslaný od Hospodina, lidu toto: „Jáť s vámi jsem, praví Hospodin!"', 'Ag 1:14': 'I vzbudil Hospodin ducha Zorobabela, syna Salatielova, místodržitele judského a ducha Josue, syna Josedekova, velekněze, jakož i ducha ostatních ze všeho lidu, i šli a pracovali o domu Hospodina zástupů, Boha svého.', 'Ag 2:1': 'Bylo to dvacátého čtvrtého dne měsíce šestého druhého léta Daria krále.', 'Ag 2:2': 'Sedmého měsíce, dvacátého prvního dne (toho) měsíce, promluvil Hospodin skrze Aggea proroka takto:', 'Ag 2:3': 'Mluv k Zorobabelovi, synu Salatielovu, místodržiteli judskému a k Josuovi, synu Josedekovu, veleknězi, jakož i k ostatním z lidu a rci:', 'Ag 2:4': 'Kdo zbyl mezi vámi, jenž viděl dům tento v první jeho slávě? A jak jej vidíte nyní? Zda není jako by nebylo nic před očima vašima?', 'Ag 2:5': 'Nyní však vzmuž se, Zorobabeli, praví Hospodin; vzmuž se, Josue, synu Josedekův, veleknězi; vzmuž se všecek lide země, praví Hospodin zástupů, a pracujte! – Neboť já s vámi jsem, praví Hospodin zástupů. – ', 'Ag 2:6': '(Máme) smlouvu, kterou jsem umluvil s vámi, když jste vycházeli z Egyptské země a můj duch jest mezi vámi! Nebojte se!', 'Ag 2:7': 'Neboť toto praví Hospodin zástupů: Ještě jednou, brzy, otřesu já nebem i zemí, mořem i souší;', 'Ag 2:8': 'otřesu všemi národy, i přijde Žádoucí všem národům, a naplním dům tento slávou, praví Hospodin zástupů.', 'Ag 2:9': 'Mé jestiť stříbro a mé je zlato, praví Hospodin zástupů.', 'Ag 2:10': 'Větší bude sláva tohoto domu nového nežli (byla) prvního, praví Hospodin zástupů; a na místě tomto dám pokoj, praví Hospodin zástupů.', 'Ag 2:11': 'Dvacátého čtvrtého dne devátého měsíce druhého léta Daria krále oslovil Hospodin Aggea proroka takto:', 'Ag 2:12': 'Toto praví Hospodin zástupů: Otaž se kněží na zákon řka:', 'Ag 2:13': '„Kdyby nesl někdo posvěcené maso ve spodku roucha svého a dotkl by se koncem jeho chleba, vaření, nebo vína, oleje, nebo jakéhokoliv pokrmu, zdali to bude (tím) posvěceno?" Kněží odpověděli: „Nikoliv!"', 'Ag 2:14': 'Aggeus řekl dále: „Kdyby se poskvrněný mrtvolou dotkl (něčeho) ze všech těch věcí, zdali bude (to tím) poskvrněno?" Kněží odpověděli: „Bude (to) poskvrněno!"', 'Ag 2:15': 'Tu se ujal slova Aggeus a řekl: Takový jest lid tento a takový jest národ tento přede mnou, praví Hospodin, a taková jest každá práce rukou jejich: všecko, co tu obětují, poskvrněno jest.', 'Ag 2:16': 'A nyní pozorujte od tohoto dne dále (zpět), prve než položen byl kámen na kámen ve chrámě Hospodinově.', 'Ag 2:17': 'Když jste přistupovali k hromadě dvacíti měr, bývalo (jich) deset; když jste vcházeli k lisu, abyste vytlačili padesát džbánů, bývalo jich dvacet.', 'Ag 2:18': 'Bil jsem vás větrem žhoucím, snětí (obilní), kroupami, všecky práce rukou vašich, a nebyl mezi vámi, kdo by se byl obrátil ke mně, praví Hospodin.', 'Ag 2:19': 'Pozorujte od tohoto dne dále vpřed, ode dne dvacátého čtvrtého měsíce devátého; ode dne, kdy položeny byly základy k chrámu Hospodinovu, pozorujte!', 'Ag 2:20': 'Zdali jest již símě v tom, co vypučelo? Vinice, fík, jablko granátové a strom olivový ještě nekvetl! Ode dneška budu žehnat!', 'Ag 2:21': 'Hospodin oslovil po druhé Aggea dvacátého čtvrtého dne (téhož) měsíce takto:', 'Ag 2:22': 'Mluv k Zorobabelovi, místodržiteli judskému, a rci: Já otřesu nebem i zemí.', 'Ag 2:23': 'A podvrátím trůn království (mnohých), setru moc království národů, podvrátím vozy i ty, kteří na nich jedou; padnou koně i jezdci jejich, druh mečem druha svého.', 'Ag 2:24': 'V den ten, praví Hospodin zástupů, vezmu tebe, Zorobabeli, synu Salatielův, služebníče můj, praví Hospodin, a učiním z tebe takořka pečetní prsten, nebo tebe jsem vyvolil, praví Hospodin zástupů.'}