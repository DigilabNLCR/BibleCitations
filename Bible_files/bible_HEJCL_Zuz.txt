{'Zuz 1:1': 'V Babyloně bydlil muž jménem Joakim.', 'Zuz 1:2': 'Měl pak manželku jménem Susanu, dceru Helkiášovu, velmi krásnou a bohabojnou;', 'Zuz 1:3': 'její rodičové totiž, jsouce spravedliví, vychovali svou dceru podle zákona Mojžíšova.', 'Zuz 1:4': 'Joakim byl velmi bohatý, a měl zahradu vedle svého domu. K němu scházívali se Judovci, ježto byl ze všech nejvážnější.', 'Zuz 1:5': 'Toho roku ustanoveni byli z lidu dva starší za soudce. – O těch mluvil Pán: „Vyšla nepravost z Babylonu od starších, soudců, kteří zdáli se spravovati lid." – ', 'Zuz 1:6': 'Ti chodívali do domu Joakimova, a přicházeli k nim všichni, kteří měli soudy.', 'Zuz 1:7': 'Když se lid vracíval domů o poledni, vcházela Susana a procházela se v zahradě muže svého.', 'Zuz 1:8': 'Ti starší vídajíce ji každý den, když (tam) vcházela a procházela se, vzpláli touhou po ní;', 'Zuz 1:9': 'i převrátili smysl svůj, odvrátili oči své, by neviděli, nebe, a nerozpomněli se na spravedlivé soudy (Boží).', 'Zuz 1:10': 'Byli tedy oba ranění láskou k ní, avšak nezmínil se druh druhu o své bolesti,', 'Zuz 1:11': 'ježto se styděli oznámiti si žádost svou, že totiž chtěli by s ní pobaviti se.', 'Zuz 1:12': 'Den ode dne vášnivěji číhali, aby ji viděli. I řekl (kdysi) druh druhu:', 'Zuz 1:13': '„Pojďme domů, jeť hodina oběda." Vyšedše tedy rozešli se,', 'Zuz 1:14': 'avšak vrátivše se, opět se sešli; vyptavše se pak vespolek na příčinu, vyznali (si) žádost svou. Tehdy ustanovili také společně čas, kdy by ji mohli nalézti samu.', 'Zuz 1:15': 'Jednou, když číhali na příhodný den, vešla jednu chvíli jak obyčejně, toliko se dvěma děvečkami, chtějíc se v zahradě okoupati, ježto bylo horko;', 'Zuz 1:16': 'nikdo tam nebyl kromě dvou starších, kteří z úkrytu na ni upírali oči.', 'Zuz 1:17': 'I řekla děvečkám: „Přineste mi oleje a mýdla, a dveře zahrady zavřete, ať se mohu okoupati."', 'Zuz 1:18': 'Učinily tedy, jak poručila: zavřely dveře zahrady a vešly zadními dveřmi, aby přinesly, co byla poručila. Že byli starší vnitř ukryti, nevěděly.', 'Zuz 1:19': 'Když děvečky, vyšly, vstali oba starší, přiběhli k ní a řekli:', 'Zuz 1:20': '„Hle, dveře zahrady jsou zavřeny, žádný nás nevidí, a my po tobě toužíme; proto dovol, nám, bychom se pobavili s tebou.', 'Zuz 1:21': 'Nebudeš-li chtíti, udáme tě, že (tu) byl s tebou jinoch a že jsi pro tu příčinu poslala děvečky domů."', 'Zuz 1:22': 'Susana vzdechla a řekla: „Stísněna jsem se všech stran; neboť učiním-li to, čeká mne smrt; pakli neučiním, neujdu rukou vašich.', 'Zuz 1:23': 'Avšak lépe mi jest beze skutku upadnouti v ruce vaše, nežli hřešiti před obličejem Páně."', 'Zuz 1:24': 'I vzkřikla hlasem velikým Susana, ale vzkřikli také starší proti ní;', 'Zuz 1:25': 'a jeden běžel ke dveřím zahrady a otevřel.', 'Zuz 1:26': 'Služebníci domu, když uslyšeli křik v zahradě, vskočili tam zadními dveřmi, aby viděli, co je to.', 'Zuz 1:27': 'A když starší mluvili, zarděli se služebníci náramně, ježto nikdy nebyla pravena o Susaně věc taková. Druhý den,', 'Zuz 1:28': 'když přišel lid k muži jejímu Joakimovi, přišli také ti dva starší, plní nešlechetných úmyslů proti Susaně, aby ji zabili.', 'Zuz 1:29': 'A řekli před lidem: „Pošlete pro Susanu, dceru Helkiášovu, ženu Joakimovu!" I poslali hned (pro ni),', 'Zuz 1:30': 'a ona přišla s rodiči, se syny i se všemi příbuznými svými. – ', 'Zuz 1:31': 'Byla pak Susana náramně půvabná a krásného vzezření. – ', 'Zuz 1:32': 'Tedy ti nešlechetnici rozkázali, aby jí byl sňat závoj; – byla totiž zahalena – aspoň tak chtěli se pokochati její krásou. – ', 'Zuz 1:33': 'Příbuzní její a všichni, kteří ji znali, plakali.', 'Zuz 1:34': 'Povstavše pak oba starší mezi lidem, položili ruce své na hlavu její.', 'Zuz 1:35': 'Ona plačíc vzhlédla k nebi, neboť doufalo srdce její v Pána.', 'Zuz 1:36': 'A starší řekli: „Když jsme se procházeli sami po zahradě, vešla tam tato se dvěma děvečkami, a zavřevši dveře zahrady, poslala děvečky domů.', 'Zuz 1:37': 'Tu přišel k ní jinoch, jenž se byl schoval, a přidružil se k ní.', 'Zuz 1:38': 'My pak, byvše v koutě zahrady a spatřivše tu nepravost, běželi jsme k nim a viděli jsme, ani spolu obcují.', 'Zuz 1:39': 'Jeho sice nemohli jsme chytit, ježto byl silnější než my, a otevřev dveře vyskočil;', 'Zuz 1:40': 'tuto však chytivše tázali jsme se, kdo je ten jinoch, ale nechtěla nám říci. Této věci svědkové jsme."', 'Zuz 1:41': 'Obec jim uvěřila jakožto starším a soudcům lidu, i odsoudili ji na smrt.', 'Zuz 1:42': 'Susana zvolala hlasem velikým řkouc: „Bože věčný, který znáš věci skryté, který všecko víš prve nežli se stane,', 'Zuz 1:43': 'ty víš, že křivé. svědectví vydali proti mně; aj, umírám, nic neučinivši z toho, co tito zločinně smyslili si proti mně."', 'Zuz 1:44': 'I vyslyšel Pán hlas její.', 'Zuz 1:45': 'Když vedena byla na smrt, vzbudil Pán svatého ducha mladšího jinocha, který slul Daniel.', 'Zuz 1:46': 'I zvolal hlasem velikým: „Čist jsem já od krve této (ženy)."', 'Zuz 1:47': 'Všecek lid obrátiv se k němu tázal se:„ Co to mluvíš?"', 'Zuz 1:48': 'On pak stoje mezi nimi řekl: „Jste tak nerozvážní, synové Israelovi, že nevyšetřivše věc, aniž nabyvše přesvědčení, co pravda jest, odsoudili jste dceru Israelovu?', 'Zuz 1:49': 'Vraťte se k soudu, neboť křivě. svědčili proti ní."', 'Zuz 1:50': 'Tedy lid rychle se vrátil. A starší obce mu řekli: „Pojď, posad se mezi nás a podej nám zprávu; neboť tobě dal Bůh čest, jaká přísluší stáří."', 'Zuz 1:51': 'Daniel jim řekl: „Oddělte je, jednoho daleko od druhého, a budu je vyslýchati."', 'Zuz 1:52': 'Když tedy oddělen byl jeden od druhého, povolav prvého z nich řekl mu: „Zestárlý ve dnech zlých, nyní přicházejí (tresty za) hříchy tvé, které jsi prve páchal', 'Zuz 1:53': 'nespravedlivě soudě, nevinné odsuzuje a osvobozuje vinné, kdežto Pán dí: „Nevinného a toho, jenž je v právu, nezabiješ!"', 'Zuz 1:54': 'Nyní tedy, jestli jsi ji viděl, pověz, pod kterým stromem jsi je viděl, že spolu, mluví?" On odpověděl: „Pod lentiškem."', 'Zuz 1:55': 'I řekl Daniel: „Dobře jsi zalhal proti svému hrdlu; neboť hle – anděl Boží dostal rozkaz od Boha, i rozpůlí tě."', 'Zuz 1:56': 'Odbyv toho a rozkázav přijíti druhému, řekl mu: „Plémě kanaanské, a ne judské, krása tě svedla a chlípnost převrátila ti srdce;', 'Zuz 1:57': 'tak jste činívali dcerám israelským a ony bojíce se byly vám po vůli; ale dcera judská nesvolila k vaší nepravosti.', 'Zuz 1:58': 'Nyní tedy pověz mi, pod kterým stromem postihl jsi je, že spolu mluví?" On řekl: „Pod svídou."', 'Zuz 1:59': 'I řekl mu Daniel: „Dobřes i ty zalhal proti svému hrdlu, neboť čeká anděl Páně s mečem, aby tě rozřízl, aby zabil vás."', 'Zuz 1:60': 'I vzkřiklo všecko shromáždění hlasem velikým, a velebilo Boha, jenž vysvobozuje doufající v něho.', 'Zuz 1:61': 'A povstali proti oběma starším – usvědčilť je Daniel z úst jejich, že křivě svědčili – a učinil jim, co zlého učiniti chtěli oni svému bližnímu.', 'Zuz 1:62': 'Aby učinili podle zákona Mojžíšova, zabili je. Tak vysvobozena byla nevinná krev ten den.', 'Zuz 1:63': 'Helkiáš pak i žena jeho chválili Boha pro svou dceru Susanu s Joakimem, mužem jejím, i se všemi příbuznými, že nebyla shledána na ní hanebná věc.', 'Zuz 1:64': 'Daniel pak pokládán byl od lidu za velikého od toho dne.', 'Zuz 1:65': 'Král Astyages byl přiřazen k svým otcům, i ujal Cyrus, Peršan, království jeho.'}