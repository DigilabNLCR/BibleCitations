{'1Ma 1:1': 'Když Alexander, (syn) Filipův, Macedoňan, který prve kraloval v Řecku, byl vytáhl ze země Cetim, porazil Daria, krále perského a medského,', '1Ma 1:2': 'svedl mnoho bitev, dobyl všech pevností a pobil krále země;', '1Ma 1:3': 'pronikl až na kraj světa, obral mnoho národů – a země mlčela před ním.', '1Ma 1:4': 'Sebral moc, vojsko velmi silné – srdce jeho vysoko se pozdvihlo – ', '1Ma 1:5': 'opanoval krajiny národů i knížata, že se stali jemu poplatnými.', '1Ma 1:6': 'Poté padnuv na lože a znamenaje, že umře,', '1Ma 1:7': 'povolal vznešené služebníky své, kteří s ním byli vychováni od mládí a rozdělil jim království své ještě za živa.', '1Ma 1:8': 'Dvanácte let panoval Alexander prve než umřel.', '1Ma 1:9': 'I nastoupili služebníci jeho vládu, každý na svém místě,', '1Ma 1:10': 'a vstavili si po smrti jeho všichni koruny, i synové jejich po nich, na mnoho let, a rozmohlo se mnoho zlého po zemi.', '1Ma 1:11': 'Vzešel z nich také výhonek nešlechetný, Antioch Slavný, syn krále Antiocha, jenž byl v Římě rukojmím; stal se králem léta stého třicátého sedmého vlády řecké.', '1Ma 1:12': 'Tehdy povstali z Israele ničemníci a přemluvili (mnohé) těmito slovy; “Pojďme a smluvme se s národy, kteří jsou vůkol nás, neboť od té doby, co jsme se odloučili od nich, potkalo nás mnoho zlého."', '1Ma 1:13': 'Ta řeč zamlouvala se jim.', '1Ma 1:14': 'Někteří z lidu se usnesli a odešli ke králi, i dovolil jim, aby zavedli obyčeje pohanské.', '1Ma 1:15': 'Vystavěli tedy tělocvičnu v Jerusalemě po způsobu pohanském,', '1Ma 1:16': 'učinili si předkožky, odpadli od svatého zákona, spřáhli se s pohany a zaprodali se, aby činili zlé.', '1Ma 1:17': 'Když Antioch viděl, že jest utvrzeno království jeho, zabral se myšlenkou kralovati v Egyptě, aby kraloval nade dvěma říšemi.', '1Ma 1:18': 'I vtrhl do Egypta s vojskem velikým, s vozy a slony, s jezdci i s hojným množstvím lodí,', '1Ma 1:19': 'a vedl válku proti Ptolemeovi, králi egyptskému. Ptolemeus maje strach z něho utekl. Bylo mnoho padlých.', '1Ma 1:20': 'Zabral egyptské pevnosti a odnesl kořist z Egypta.', '1Ma 1:21': 'Poraziv Egypt Antioch obrátil se roku stého čtyřicátého třetího a táhl nahoru na Israele;', '1Ma 1:22': 'vstoupiv do Jerusalema s množstvím velikým', '1Ma 1:23': 'a všed zpupně do svatyně, vzal zlatý oltář, svícen s veškerým příslušenstvím, stůl předkladných chlebů, číše, mísy a misky zlaté, oponu, věnce (záslibné) i ozdobu zlatou, která byla v průčelí chrámu, všecko odloupav;', '1Ma 1:24': 'vzal stříbro, zlato a vzácné nářadí; pobral skryté poklady, které našel; pobrav to všecko odešel domů.', '1Ma 1:25': 'Pobil mnoho lidí a mluvil s velikou pýchou.', '1Ma 1:26': 'I nastal nářek veliký v Israeli, na každém místě, kde sídlil;', '1Ma 1:27': 'úpěli knížata a starší lidu, panny a jinoší chřadli, ženy pozbyly krásy.', '1Ma 1:28': 'Každý novomanžel počal naříkati, a ta, jež seděla v manželské ložnici, plakat.', '1Ma 1:29': 'Země pohnula se nad těmi, kdož bydlili na ní, a všecek Jakobův dům oblékl se v hanbu.', '1Ma 1:30': 'Po dvou letech poslal král nejvyššího berního do měst judských. Přišed do Jerusalema s velikým zástupem', '1Ma 1:31': 'mluvil k nim na oko blahovolně, i uvěřili mu.', '1Ma 1:32': 'Náhle pak město napadl, způsobil mu velikou ránu, zhubil mnoho lidu z Israele,', '1Ma 1:33': 'vzal z města mnoho kořisti, zapálil je, pobořil domy jeho a zdi vůkol;', '1Ma 1:34': 'ženy a děti odvedli do zajetí a sebrali dobytek.', '1Ma 1:35': 'Město Davidovo obehnali zdí velikou a pevnou, jakož i věžemi pevnými, i bylo jim za hrad;', '1Ma 1:36': 'usadili tam plémě hříšné, lidi ničemné, opevnili se v něm, složili tam zbroj a potraviny, snesli kořist z Jerusalema,', '1Ma 1:37': 'složili ji tam a stali se velikým osidlem.', '1Ma 1:38': 'Vznikly tím nástrahy svatyni, (vznikl) nepřítel zlý Israeli (vždycky).', '1Ma 1:39': 'Vylévali krev nevinnou kolem chrámu a poskvrňovali svaté místo.', '1Ma 1:40': 'Utekli obyvatelé Jerusalema pro ně, i stal se sídlem cizozemců; dětem svým stal se cizinou, synové jeho jej opustili.', '1Ma 1:41': 'Svatyně jeho je zpuštěna jako poušť, sváteční dny jeho obrátily se v pláč, soboty jeho v pohanění, čest jeho vniveč.', '1Ma 1:42': 'Jak veliká byla kdys jeho sláva, taková je teď jeho hanba, vznešenost jeho obrátila se v pláč.', '1Ma 1:43': 'Král Antioch napsal veškerému království svému, aby všichni splynuli v jeden národ, a každý by opustil zákon svůj.', '1Ma 1:44': 'Všichni národové podrobili se slovu krále Antiocha;', '1Ma 1:45': 'také mnohým z Israele zalíbila se bohoslužba králova, i obětovali modlám a znesvěcovali sobotu.', '1Ma 1:46': 'Král poslal po poslech listy do Jerusalema a do všech měst judských, aby žili podle zákonů cizinců v zemi,', '1Ma 1:47': 'aby jim bráněno bylo přinášeti celopaly, oběti a úlitby v chrámě Božím,', '1Ma 1:48': 'aby jim bráněno bylo světiti soboty a svátky;', '1Ma 1:49': 'kázal poskvrnit svatyni a lid svatý israelský;', '1Ma 1:50': 'dal nastavěti oltářů, chrámů a model, kázal obětovati vepřové maso i nečistá zvířata,', '1Ma 1:51': 'nechati děti bez obřízky, kázal jim, aby poskvrňovali duše své všelikými věcmi nečistými a ohavnými, aby tak zapomněli na zákon a změnili všecky řády Boží.', '1Ma 1:52': 'Kdokoli by neučinil podle slova krále Antiocha, měl zemříti.', '1Ma 1:53': 'Co bylo řečeno, psal veškerému království svému a ustanovil dozorce nad lidem, kteří by nutili, aby se to dalo.', '1Ma 1:54': 'Kázali obětovati po městech judských. – ', '1Ma 1:55': 'I přidali se mnozí z lidu k nim – ti, kteří byli odpadli od zákona Hospodinova – činili zlé věci v zemi', '1Ma 1:56': 'a zahnali lid israelský do skrýší, kdekoli bylo mu lze nalézti útočiště.', '1Ma 1:57': 'Dne patnáctého měsíce kasleu roku stého čtyřicátého pátého vystavěl král Antioch ohavnost spuštění, [modlu] na oltáři Božím; taktéž po městech judských nastavěli oltářů;', '1Ma 1:58': 'i přede dveřmi domů a po ulicích zapalovali kadidlo a obětovali;', '1Ma 1:59': 'knihy zákona Božího pálili ohněm roztrhavše je;', '1Ma 1:60': 'u kohokoli nalezeny byly knihy smlouvy Hospodinovy a kdokoliv zachovával zákon Hospodinův, každého zabili podle rozkazu královského.', '1Ma 1:61': 'Mocí svou činili ty věci lidem israelským, cokoli jich přistihli v městech měsíc od měsíce;', '1Ma 1:62': 'a dvacátého pátého, dne měsíce obětovali na oltáři, který byl na oltáři (Hospodinově).', '1Ma 1:63': 'Ženy, které dávaly obřezávati syny své, usmrcovali podle rozkazu krále Antiocha,', '1Ma 1:64': 'věšíce jim dítky na krk, (plenili) dům od domu a zabíjeli také ty, kteří je byli obřezali.', '1Ma 1:65': 'Ale mnozí z lidu israelského pevně si umínili, že nebudou jísti věcí nečistých a chtěli raději zemříti, než aby se poskvrnili nečistými pokrmy;', '1Ma 1:66': 'nechtěli zrušit svatého zákona Božího, i byli usmrcováni.', '1Ma 1:67': 'Velmi veliký (Boží) hněv stihl lid.', '1Ma 2:1': 'V těch dnech povstal Matatiáš, syn Jana, syna Simeonova, kněz z rodu jerusalemských Joaribovců; sídlil na [hoře] Modinu', '1Ma 2:2': 'a měl patero synů: Jana, který měl příjmí Gaddis,', '1Ma 2:3': 'Šimona, který měl příjmí Thasi,', '1Ma 2:4': 'Judu, který slul Machabejský,', '1Ma 2:5': 'Eleazara, který měl příjmí Abaron a Jonatana, který měl příjmí Apfus.', '1Ma 2:6': 'Ti viděli hanebnosti, které se dály v Judsku a v Jerusalemě.', '1Ma 2:7': 'I řekl Matatiáš: Běda mně, že jsem se narodil, abych viděl zkázu lidu svého, jakož i zkázu svatého města, a tu seděl, ano jest vydáno v ruce nepřátel,', '1Ma 2:8': 'a svatyně jest v rukou cizinců! Chrám jeho jako bezectný člověk,', '1Ma 2:9': 'nádherné nářadí jeho odnesli jakožto kořist, zbiti jsou starcové jeho po ulicích, a jinoši jeho padli mečem nepřátelským.', '1Ma 2:10': 'Který národ nedělí se o království jeho a nebere si kořist z něho?', '1Ma 2:11': 'Všecku jeho krásu mu vzali, svobodné kdysi otrokem se stalo.', '1Ma 2:12': 'Svatyně naše, ejhle, nádhera naše, jakož i lesk náš je zpustošený, pohané to znesvětili.', '1Ma 2:13': 'K čemu tedy ještě mám žíti?', '1Ma 2:14': 'I roztrhl roucha svá Matatiáš a synové jeho, oblékli se v žínice a kvílili velice.', '1Ma 2:15': 'Tu přišli tam poslové krále Antiocha donutit obyvatele města Modinu, aby obětovali, kouřili kadidlem (modlám) a (tak) odpadli od zákona Božího.', '1Ma 2:16': 'Mnozí z lidu israelského přivolivše přistoupili k nim", ale Matatiáš a synové jeho pevně stáli.', '1Ma 2:17': 'Poslové Antiochovi ujavše slovo řekli Matatiášovi: „Jsi starostou, jsi slavný a veliký v tomto měshtě, jsi ozdoben syny a bratry.', '1Ma 2:18': 'Proto přistup ty nejprve a vykonej rozkaz královský, jako jej vykonali všichni národové, Judovci a ti, kteří zůstali v Jerusalemě; i budeš ty a synové tvoji mezi přáteli královskými a budeš poctěn zlatem, stříbrem a mnohými dary!"', '1Ma 2:19': 'Matatiáš odpovídaje řekl velikým hlasem: „Ať si všichni národové poslouchají krále Antiocha, aby odpadli od bohoslužby podle zákona svých otců a podvolili se příkazům jeho:', '1Ma 2:20': 'já, synové a bratři moji poslušní budeme zákona otců našich!', '1Ma 2:21': 'Chraniž nás Bůh! Není nám užitečno opustiti zákon, ustanovený od Boha!', '1Ma 2:22': 'Neposlechneme slov krále Anhtiocha, abychom obětovali, přestoupili příkaz našeho zákona, abychom šli cestou jinou!"', '1Ma 2:23': 'Když domluvil tato slova, přistoupil kterýsi Žid před očima všech, aby obětoval modlám na oltáři v městě Modinu podle příkazu králova.', '1Ma 2:24': 'Matatiáš vida to, rozhorlil se, zatřásly se útroby jeho, vzplál v něm hněv, jak zákon kázal, a přiskočiv, zabil jej nad oltářem;', '1Ma 2:25': 'ano i toho muže, kterého byl poslal král Antioch, který nutil obětovati, tehdy zabil, oltář zbořil', '1Ma 2:26': 'a horlil pro zákon jako byl učinil Finees Zamrimu, synu Salomovu.', '1Ma 2:27': 'Matatiáš vzkřikl v městě velikým hlasem: „Každý, kdo horlí pro zákon a chce býti věrný smlouvě, nechť vyjde za mnou!"', '1Ma 2:28': 'I utekl on a synové jeho do hor, opustivše cokoli v městě měli.', '1Ma 2:29': 'Tehdy odebrali se mnozí, kteří dbali práva a spravedlnosti, na poušť;', '1Ma 2:30': 'usadili se tam oni, děti, ženy jejich i dobytek; rozmohly se totiž proti nim zlé věci.', '1Ma 2:31': 'Když to bylo oznámeno královým lidem a vojsku, jež bylo v Jerusalemě, v městě Davidově, že totiž odešli muži někteří – kteří porušili králův příkaz – do skrýší na poušti, a že mnozí odešli za nimi:', '1Ma 2:32': 'hned táhli na ně a chystali se do boje proti nim v den sobotní.', '1Ma 2:33': 'Řekli jim: „Ještě i nyní odpíráte? Vyjděte, učiňte podle slova krále Antiocha, a budete živi."', '1Ma 2:34': 'Ale oni řekli: „Nevyjdeme a neučiníme podle slova králova, bychom znesvěcovali sobotu!"', '1Ma 2:35': 'Počali tedy rychle proti nim bojovati.', '1Ma 2:36': 'Ale (Židé) neodpovídali jim, ani kamene nevrhli na ně, aniž také zahradili skrýše', '1Ma 2:37': 'řkouce: „Zemřeme všichni ve své poctivosti a svědky budou nám nebe i země, že nespravedlivě zabíjíte nás!"', '1Ma 2:38': 'Zdvihli tedy boj proti nim v sobotu, i zemřeli oni, ženy a dobytek jejich, asi tisíc lidí.', '1Ma 2:39': 'Matatiáš a přátelé jeho zvěděvše o tom kvílili nad nimi velmi,', '1Ma 2:40': 'ale řekli si: „Učiníme-li všichni jako tito naši bratři učinili, a nebudeme-li bojovati proti pohanům o životy a zákony své, vyhladí nás velmi brzy ze země.', '1Ma 2:41': 'I ustanovili se ten den na tomto: „Ať přijde kdokoliv, aby bojoval proti nám v sobotu, bojovati budeme proti němu, ať nezemřeme všichni, jako zemřeli bratři naši v skrýších!"', '1Ma 2:42': 'Tehdy přidal se k nim sbor horlivců, udatní mužové z Israele, kteří všichni byli oddáni zákonu;', '1Ma 2:43': 'také všichni, kteří chtěli utéci zlým věcem, připojili se k nim a zesílili je.', '1Ma 2:44': 'Sebrali tedy vojsko a porazili hříšníky ve svém hněvu a muže nešlechetné ve svém rozhorlení, kdežto ostatní utekli k pohanům, aby vyvázli.', '1Ma 2:45': 'Matatiáš a přátelé jeho obcházeli a bořili oltáře,', '1Ma 2:46': 'obřezávali děti neobřezané, kterékoli nalezli v území israelském, třebas i násilně,', '1Ma 2:47': 'honili zpupníky a dařilo se dílo rukám jejich.', '1Ma 2:48': 'Ujali se zákona proti pohanům, i proti králům, a nedopustili, by hříšníkovi narostly rohy.', '1Ma 2:49': 'Když se přiblížily Matatiášovi dny smrti, řekl svým synům: „Nyní rozmohla se zpupnost, týrání, čas rozvratu a veliký hněv.', '1Ma 2:50': 'Protož nyní, synové, horlete pro zákon a dejte životy své za smlouvu svých otců;', '1Ma 2:51': 'pamatujte na skutky otců našich, které činili za své doby, i dojdete slávy veliké a jména věčného!"', '1Ma 2:52': 'Abraham, zda nebyl shledán věrným v pokušení a zda nebylo mu to přičteno ke spravedlnosti?', '1Ma 2:53': 'Josef za doby své tísně šetřil zákona, i stal se pánem Egypta.', '1Ma 2:54': 'Finees, otec váš, horle horlivostí pro Boha, obdržel přípověď kněžství věčného.', '1Ma 2:55': 'Josue splniv rozkaz (Boží) stal se vůdcem v Israeli.', '1Ma 2:56': 'Kaleb, vydav svědectví (pravdě) před shromážděním, obdržel úděl (země).', '1Ma 2:57': 'David pro svou zbožnost dostal trůn královský na věky.', '1Ma 2:58': 'Eliáš, když horlil horlivostí pro zákon, vzat byl do nebe.', '1Ma 2:59': 'Ananiáš, Azariáš a Misael pro víru vysvobozeni byli z plamene.', '1Ma 2:60': 'Daniel pro svou poctivost vysvobozen byl ze lvích tlam.', '1Ma 2:61': 'Tak projděte v mysli rod od rodu; žádný, kdo doufá v něho, neklesá.', '1Ma 2:62': 'Nebojte se slov člověka hříšného; jeť sláva jeho na kal a pro červy;', '1Ma 2:63': 'dnes se povyšuje a zítra ho nebude, neboť obrátí se v prach svůj a po jeho úmyslech bude veta.', '1Ma 2:64': 'Vy tedy, synové, vzmužte se a buďte silni v zákoně, nebo tím budete slavní.', '1Ma 2:65': 'Hle, Šimon, bratr váš – vím, že jest muž rady; toho vždycky poslouchejte a on bude vám otcem.', '1Ma 2:66': 'Juda Machabejský, silný hrdina od mládí, budiž vaším vojenským vůdcem a on ať vede boj národa!', '1Ma 2:67': 'Vy pak přiveďte k sobě všecky činitele zákona a vykonejte pomstu, jaká přísluší národu vašemu;', '1Ma 2:68': 'oplaťte, co jest oplatiti pohanům a dbejte příkazů zákona!"', '1Ma 2:69': 'I požehnal jim a přiřazen byl k otcům svým.', '1Ma 2:70': 'Zemřel roku stého čtyřicátého šestého, pochován byl od svých synů v otcovské hrobce v Modinu a oplakával ho všecek národ israelský pláčem velikým.', '1Ma 3:1': 'I povstal Juda, příjmím Machabejský, syn jeho, místo něho.', '1Ma 3:2': 'Pomáhali mu všichni bratři jeho a všichni, kteří se byli přidali k otci jeho; vedli boj Israelův s radostí.', '1Ma 3:3': 'I proslavil svůj národ daleko široko, oděl se v pancíř jako obr, oblékl se v odění své do boje a hájil tábora svým mečem.', '1Ma 3:4': 'Podobal se lvu svými činy, lvíčeti, řvoucímu po kořisti.', '1Ma 3:5': 'Honil bezbožné, pátraje po nich, a kteří bouřili jeho lid, ty spaloval.', '1Ma 3:6': 'Strachem z něho zhrozili se bezbožníci, všichni, kdož páchali nešlechetnost, zděsili se, i dařila se spása jeho přičiněním.', '1Ma 3:7': 'Kyselostí naplňoval mnoho králů, ale obveseloval Jakoba činy svými, i bude památka jeho na věky v požehnání.', '1Ma 3:8': 'Táhl po městech judských, vybíjel v nich bezbožníky, i odvrátil hněv od Israele.', '1Ma 3:9': 'Proslavil se až na kraj světa a shromáždil ty, kteří hynuli.', '1Ma 3:10': 'I sebral Apollonius pohany, to jest ze Samařská vojsko velmi četné, aby bojovali proti Israelovi.', '1Ma 3:11': 'Avšak Juda, zvěděv to, vytáhl proti němu, porazil ho a zabil. Padlo raněných velmi mnoho, ostatní pak utekli.', '1Ma 3:12': 'I vzal si s nich kořist; také meč Apolloniův Juda ukořistil a bojoval jím všecky dny.', '1Ma 3:13': 'Seron, velitel vojska syrského, uslyšev, že Juda sebral tlupu, shromáždění věrných,', '1Ma 3:14': 'řekl: „Učiním si jméno a proslavím se v království výpravou proti Judovi a vojsku jeho, kteří tupí slovo královo."', '1Ma 3:15': 'Připravil se tedy a táhl s vojskem bezbožníků, silných pomocníků, aby se pomstili na synech Israelových.', '1Ma 3:16': 'Přiblížili se až k Bethoronu. Juda vytáhl proti nim s hrstkou.', '1Ma 3:17': 'Když viděli, že (to) vojsko táhne proti nim, řekli Judovi: „Kterak bude moci hrstka nás bojovati proti tak velikému a silnému množství, kdyžtě (nad to) my zemdleni jsme dnes hladem?"', '1Ma 3:18': 'Juda řekl: „Snadno jest (Bohu) dáti sevříti mnohé rukou nemnohých; a není rozdílu u Boha nebes vysvoboditi mnohem nebo málem.', '1Ma 3:19': 'Není totiž ve množství vojska vítězství boje, ale s nebe je síla.', '1Ma 3:20': 'Oni táhnou proti nám s množstvím zpupnosti a bezbožnosti, aby pohubili nás, ženy naše, děti naše, a aby zloupili nás;', '1Ma 3:21': 'ale my bojovati budeme za životy a zákony své.', '1Ma 3:22': 'A Pán sám potře je před obličejem naším; vy tedy nebojte se jich!"', '1Ma 3:23': 'Když domluvil, udeřil na ně náhle, i potřen byl Seron i vojsko jeho před obličejem jeho.', '1Ma 3:24': 'A hnal ho cestou bethoronskou až na rovinu; padlo z nich osm set mužů, ostatní pak utekli do země Filištínské.', '1Ma 3:25': 'I padl strach a bázeň z Judy a z bratří jeho na všecky sousední národy.', '1Ma 3:26': 'Doneslo se také jméno jeho králi a o bojích Judových vypravovali všichni národové.', '1Ma 3:27': 'Když uslyšel král Antioch tyto události, popudil se hněvem, i poslal a sebral vojsko všeho království svého, vojsko velmi silné.', '1Ma 3:28': 'Otevřev pokladnu svou, dal žold vojsku na (celý) rok a přikázal jim, aby hotovi byli ke všemu.', '1Ma 3:29': 'A vida, že ubylo peněz z pokladů jeho a daně země (že byly) malé pro rozbroje a bídu, kterou způsobil v zemi chtěje odníti práva odvěká – ', '1Ma 3:30': 'bál se, že leckdy nebude míti na vydání a na dary, jaké byl dával štědrou rukou a hojněji udílel nežli králové, kteří byli před ním.', '1Ma 3:31': 'Jsa mysli velmi zdrcené, umínil si táhnouti do Persie, vybírati daně po krajích a nahromaditi mnoho peněz.', '1Ma 3:32': 'I zůstavil Lysiáše, muže znamenitého, z rodu královského, aby spravoval věci královské od řeky Eufratu až po Egyptský potok,', '1Ma 3:33': 'a vychovával Antiocha, syna jeho, dokud by se nevrátil.', '1Ma 3:34': 'Dal mu polovici vojska se slony a uložil mu (vykonati) vše, co si umínil, zejména v příčině obyvatelstva judského a jerusalemského – ', '1Ma 3:35': 'aby totiž poslal na ně vojsko, aby potřena a zahlazena byla moc israelská i to, co zbývalo z Jerusalema, aby vykořeněna byla památka jejich z toho místa;', '1Ma 3:36': '(uložil mu), aby osadil za obyvatele cizince ve všech končinách jejich, aby (těm) rozdělil losem zemi jejich.', '1Ma 3:37': 'Král pak vzav druhou polovici vojska vytáhl z Antiochie, města království svého, léta stého čtyřicátého sedmého a přepraviv se přes Eufrat, táhl hořejšími krajinami.', '1Ma 3:38': 'Lysiáš vybral Ptolemea, syna Doryminova, Nikanora a Gorhgiáše, muže mocné z přátel králových,', '1Ma 3:39': 'a poslal s nimi čtyřicet tisíc mužů, jakož i sedm tisíc jezdců, aby táhli do Judska a pohubili je podle rozkazu králova.', '1Ma 3:40': 'Ti táhli s veškerou mocí svou a přišedše položili se táborem u Emaus na rovině.', '1Ma 3:41': 'Kupci (těch) krajin, zaslechše, co se o nich vypravovalo, nabrali stříbra a zlata velmi mnoho, jakož i služebníků a přišli do ležení, aby kupovali syny Israelovy za otroky. K nim připojilo se také vojsko syrské a filištínské.', '1Ma 3:42': 'Juda a bratři jeho vidouce, že se rozmohlo neštěstí, že vojska se kladou táborem v končinách jejich a zvěděvše o slově králově, kterým přikázal záhubu lidu a dokonalou jeho zkázu,', '1Ma 3:43': 'řekli si vespolek; „Vyzdvihněme ponížený lid svůj, bojujme za svůj národ a svatyni svou."', '1Ma 3:44': 'I sešlo se shromáždění, aby hotovi byli k boji, aby se modlili a vyprosili si milosrdenství a slitování.', '1Ma 3:45': 'Jerusalem byl liduprázdný jako poušť, nebyl, kdo by vcházel nebo vycházel z dětí jeho, a svatyně byla pošlapána. Cizozemci byli na hradě, bylo tam sídlo pohanů. Vzata byla radost Jakobovi, umlkla tu píšťala i harfa.', '1Ma 3:46': 'Shromáždili se tedy, přišli do Masfy proti Jerusalemu – v Masfě totiž bývalo kdysi místo modlitby v Israeli – ', '1Ma 3:47': 'postili se ten den, oblékli se v žínice, popel sypali si na hlavu, roztrhli roucha svá,', '1Ma 3:48': 'rozvinuli knihy zákona, po kterých slídili pohané, aby je pomalovali modlami svými,', '1Ma 3:49': 'přinesli ozdoby kněžské, prvotiny a desátky, přivedli nazirejské, kteří vyplnili dny (svých slibů)', '1Ma 3:50': 'a volali hlasem velikým k nebi: „Co máme činiti s těmito a kam je zavésti,', '1Ma 3:51': 'kdyžtě svatyně tvá jest pošlapána a poskvrněna, kněží tvoji v zármutku a v ponížení,', '1Ma 3:52': 'a hle, pohané proti nám se sešli, aby nás pohubili; ty víš, co smýšlejí proti nám.', '1Ma 3:53': 'Kterak bude možno nám obstáti proti nim, nepomůžeš-li nám ty, Bože?"', '1Ma 3:54': 'A zatroubili na polnice zvukem velikým.', '1Ma 3:55': 'Poté ustanovil Juda vůdce lidu, tisícníky, setníky, padesátníky a desátníky', '1Ma 3:56': 'a řekl těm, kteří stavěli domy, právě se ženili nebo štěpovali vinice jakož i bázlivcům, aby se vrátil každý domů podle zákona.', '1Ma 3:57': 'I hnuli se táborem a položili se k straně polední u Emaus.', '1Ma 3:58': 'Tu řekl Juda: „Přepaste se, vzmužte se a buďte hotovi k jitru, abyste bojovali proti pohanům těmto, kteří se sešli proti nám, aby zahladili nás i svatyni naši;', '1Ma 3:59': 'neboť lépe jest nám umříti v boji nežli patřiti na neštěstí národa našeho a svatyně.', '1Ma 3:60': 'Avšak, jak bude vůle na nebi, tak se staň!"', '1Ma 4:1': 'Gorgiáš vzal pět tisíc mužů a tisíc výborných jezdců, vytrhl s nimi z ležení v noci,', '1Ma 4:2': 'aby přepadli tábor Židů a porazili je náhle; mužstvo hradní posádky je vedlo.', '1Ma 4:3': 'Dověděv se o tom Juda vstal, on i junáci (jeho), aby porazili sílu vojska královského, které bylo v Emausu;', '1Ma 4:4': 'ještě totiž bylo vojsko rozběhlé mimo tábor.', '1Ma 4:5': 'Když pak Gorgiáš přitáhl do ležení Judova v noci a žádného nenalezl, hledal jich po horách mysle si: „Oni před námi utíkají!"', '1Ma 4:6': 'Jak se rozednilo, ukázal se Juda na rovině se třemi tisíci mužů [toliko], kteří neměli ani odění ani mečů (jak si přáli).', '1Ma 4:7': 'Když uzřeli pohanské vojsko, silně opevněné a vůkol něho jezdce, kteří byli vycvičeni v boji,', '1Ma 4:8': 'řekl Juda mužům, kteří byli s ním: „Nebojte se množství jejich a útoku jejich se nestrachujte!', '1Ma 4:9': 'Pomněte, kterak vysvobozeni byli otcové naši v moři Rudém, když je honil farao s vojskem velikým.', '1Ma 4:10': 'Volejme nyní k nebi a smiluje se nad námi Hospodin, rozpomene se na úmluvu s otci našimi, potře dnes toto vojsko před naším obličejem;', '1Ma 4:11': 'i zvědí všichni národové, že jest, kdo by vysvobodil a zachránil Israele."', '1Ma 4:12': 'Když cizozemci zdvihli oči a uzřeli je, ani táhnou proti nim:', '1Ma 4:13': 'vytáhli z ležení k boji. Tu ti, kteří byli s Judou, zatroubili na polnici.', '1Ma 4:14': 'Když pak se utkali, pohané byli poraženi a utekli do roviny;', '1Ma 4:15': 'kteří zůstali pozadu, všichni padli mečem; honili je až ke Gezeronu, až k rovinám idumejským, azotským a jamnijským; padly jich asi tři tisíce.', '1Ma 4:16': 'Když se vrátil Juda a vojsko, jež táhlo za ním,', '1Ma 4:17': 'řekl lidu: „Nebuďte dychtiví kořistí, neboť nastává (ještě) boj proti nám – ', '1Ma 4:18': 'Gorgiáš a vojsko jeho jest blízko nás na horách, – ale stůjte nyní proti nepřátelům našim a bojujte proti nim; poté bude vám lze bráti kořist bezpečně.', '1Ma 4:19': 'Když Juda ještě mluvil, hle, ukázal se oddíl nějaký vyhlédající s hory.', '1Ma 4:20': 'Gorgiáš viděl, že se dali jeho (lidé) na útěk a že stany hoří; dým totiž, který bylo viděti, ukazoval, co se stalo.', '1Ma 4:21': 'Vidouce ty věci velmi se ulekli, a vidouce také Judu s vojskem na rovině hotovým k boji,', '1Ma 4:22': 'utekli všichni do země Filišťanů.', '1Ma 4:23': 'Juda pak se vrátil, aby kořistil v táboře; i nabrali mnoho zlata, stříbra, purpuru modrého i mořského, zkrátka množství zboží.', '1Ma 4:24': 'Vracejíce se zpívali píseň a dobrořečili Bohu k nebi, že jest dobrý a že na věky (trvá) milosrdenství jeho.', '1Ma 4:25': 'Ten den došel Israel velikého vysvobození.', '1Ma 4:26': 'Všichni cizozemci, kteří vyvázli, přišli a oznámili Lysiášovi vše, co se přihodilo.', '1Ma 4:27': 'Když to uslyšel, zděsil se a malomyslněl, že se nestalo v Israeli tak, jak on chtěl a co poručil král.', '1Ma 4:28': 'Druhého roku sebral Lysiáš šedesát tisíc vybraných mužů a pět tisíc jezdců, aby bojovali proti nim.', '1Ma 4:29': 'Když přitáhli do Judska a položili se v Bethoronu, Juda vytáhl proti nim s desíti tisíci mužů.', '1Ma 4:30': 'Vida vojsko silné, modlili se takto: „Požehnán budiž, spasiteli Israelův, který jsi odrazil útok mocného rukou služebníka svého Davida a vydal jsi tábor cizozemců do rukou Jonaty, syna Saulova a zbrojnoše jeho.', '1Ma 4:31': 'Sevři vojsko toto rukou lidu svého israelského, ať se zklamou ve vojsku svém i v jízdě.', '1Ma 4:32': 'Zastraš je a zeslab smělost moci jejich, ať se pohnou porážkou svou.', '1Ma 4:33': 'Poraz je mečem těch, kteří tě milují, aby tě chválili písněmi všichni, kteří poznali tvé jméno!"', '1Ma 4:34': 'Když pak svedli bitvu, padlo z vojska Lysiášova pět tisíc mužů.', '1Ma 4:35': 'Lysiáš vida útěk svých a udatnost Židů, kteří hotovi jsou buď žíti anebo statečně umříti, odtáhl do Antiochie a sbíral bojovníky, aby jsouce rozmnoženi zase táhli do Judska.', '1Ma 4:36': 'Tehdy řekl Juda a bratří jeho: „Hle, potřeni jsou nepřátelé naši; pojďme nyní, vyčisťme svatyni a znova ji posvěťme."', '1Ma 4:37': 'I shromáždilo se všecko vojsko a vystoupili na horu Sion.', '1Ma 4:38': 'Viděli svaté místo zpustlé, oltář znesvěcený, brány vypálené, v nádvoří proutí vyrostlé jako v lese nebo na horách a chrámové kobky pobořené.', '1Ma 4:39': 'Tu roztrhli si roucha, kvílili kvílením velikým, sypali si popel na hlavu,', '1Ma 4:40': 'padli na tvář k zemi, zatroubili na polnice, kterými dávali obyčejně znamení a volali k nebi.', '1Ma 4:41': 'Tehdy zřídil Juda muže, aby bojovali proti těm, kteří byli na hradě, dokud by nevyčistili svatého místa.', '1Ma 4:42': 'Vybral také kněze bez úhony, mající zálibu v zákoně Božím,', '1Ma 4:43': 'i vyčistili místo svaté a vynesli kamení poskvrněné na místo nečisté.', '1Ma 4:44': 'Přemýšlejíce, jak naložiti s oltářem na zápalné oběti, který byl znesvěcen,', '1Ma 4:45': 'připadli na dobrou radu zbořiti jej, aby snad nebyl jim na potupu, že jej pohané znesvětili. Zbořili jej tedy', '1Ma 4:46': 'a složili kamení na chrámové hoře, na příhodném místě, dokud by nepřišel prorok a nedal poučení o něm.', '1Ma 4:47': 'Vzavše pak bezvadné kamení podle zákona vystavěli oltář nový, takový, jaký byl prve;', '1Ma 4:48': 'vybudovali svatyni a místnost chrámového vnitřku a s domem posvětili také nádvoří;', '1Ma 4:49': 'nadělali nových svatých nádob, vnesli do chrámu svícen, oltář kadidlový a stůl;', '1Ma 4:50': 'položili kadidlo na oltář, rozsvítili lampy, které byly na svícně, i bylo světlo v chrámě.', '1Ma 4:51': 'Položivše pak na stůl chleby a zavěsivše opony dokonali všecko dílo, o kterém pracovali.', '1Ma 4:52': 'Dvacátého pátého dne měsíce devátého, to jest měsíce kasleu, roku stého čtyřicátého osmého vstavše před jitrem', '1Ma 4:53': 'podali obět podle zákona na novém oltáři na zápalné oběti, který byli udělali.', '1Ma 4:54': 'Týž čas, týž den, kdy jej poskvrnili pohané, týž den obnoven byl se zpěvy za zvuku citar, harf a cymbálů.', '1Ma 4:55': 'Veškeren lid padl na tvář, klaněli se a dobrořečili k nebi tomu, který jim dal štěstí.', '1Ma 4:56': 'Osm dní slavili posvěcení oltáře podávajíce s veselím oběti zápalné, oběti pokojné a chvály.', '1Ma 4:57': 'Průčelí chrámu ozdobili zlatými věnci a štítky, obnovili také brány jakož i chrámové kobky a udělali k nim dveře.', '1Ma 4:58': 'Velmi veliké bylo veselí lidu, že byla odvrácena potupa pohanů.', '1Ma 4:59': 'Juda, bratří jeho a všecka obec israelská ustanovili, aby slaven byl den posvěcení oltáře časy svými, rok co rok, osm dní ode dne dvacátého pátého měsíce kasleu s veselím a radostí.', '1Ma 4:60': 'Toho času postavili také kolem hory Sionu vysoké zdi a pevné věže, aby někdy pohané přitáhnouce nepošlapali jí, jako učinili prve', '1Ma 4:61': 'a položili tu posádku, aby ji střehli. K ochraně její ohradili také Betsur, aby měl národ pevnost proti zemi Edomské.', '1Ma 5:1': 'Když okolní národové uslyšeli, že jest oltář a svatyně zřízena jako prve, rozhněvali se velmi;', '1Ma 5:2': 'uradili se na tom, že příslušníky rodu Jakobova, kteří byli mezi nimi, vyhladí a počali (také) lid pobíjeti a (jej) pronásledovati.', '1Ma 5:3': 'Juda pak bojoval proti synům Esauovým v zemi Idumejské, to jest proti těm, kteří byli v Akrabatane – byli totiž znepokojovali lid israelský – a porazil je ranou velikou.', '1Ma 5:4': 'Vzpomněl si také na zlobu synů Bean, kteří byli lidu osidlem a léčkou úklady mu činíce na cestě.', '1Ma 5:5': 'Zavřel je tedy ve věžích, oblehl je, vykonal nad nimi klatbu; spálil věže jejich ohněm se všemi, kteří byli v nich.', '1Ma 5:6': '(Odtud) táhl proti Amoňanům, i nalezl (tam) silnou moc, mnoho vojska a Timoteje, vůdce jejich;', '1Ma 5:7': 'svedl s nimi mnoho bitev, i byli tváří tvář potřeni; zvítězil nad nimi.', '1Ma 5:8': 'A dobyv Gazeru města a osad k němu příslušných vrátil se do Judska.', '1Ma 5:9': 'Tu sebrali se národové usedlí v Galaadu proti Israelitům, kteří byli v končinách jejich, aby je zahubili; i utekli do pevnosti Dateman', '1Ma 5:10': 'a poslali list Judovi a bratřím jeho tohoto znění: „Sebrali se proti nám vůkolní národové, aby nás zahubili;', '1Ma 5:11': 'a strojí se přitáhnouti a dobýti pevnosti, do níž jsme utekli; Timotej jest vůdcem vojska jejich.', '1Ma 5:12': 'Protož nyní přitáhna vytrhni nás z rukou jejich, neboť padlo (již) množství našich;', '1Ma 5:13': 'všichni bratři naši, kteří byli na místech Tubin pobiti jsou; do zajetí odvedli ženy jejich i děti i kořist; pobili tu na tisíc mužů."', '1Ma 5:14': 'Ještě ten list byl předčítán, když tu – aj – poslové jiní přišli, z Galileje, s roztrženými rouchy oznamující tytéž věci:', '1Ma 5:15': 'že se sebrali proti nim z Ptolemaidy, z Tyru a ze Sidonu a z celé Galileje cizinci, aby je zahladili.', '1Ma 5:16': 'Když uslyšel Juda a lid tyto věci, sešlo se veliké shromáždění, aby se uradili, co by učinili pro své bratry, kteří byli v soužení a proti kterým (pohané) bojovali.', '1Ma 5:17': 'Tu řekl Juda Šimonovi, bratru svému: “Vyber si mužstvo a vytáhna vysvoboď bratry své v Galilei; já pak a bratr můj Jonatas potáhneme do země Galaad."', '1Ma 5:18': 'Josefa pak, syna Zachariášova, a Azariáše, vůdce lidu, zůstavil s ostatkem vojska v Judsku na stráž', '1Ma 5:19': 'a přikázal jim: „Buďte nad tímto lidem, ale nepouštějte se do boje s pohany, dokud se nevrátíme."', '1Ma 5:20': 'Byly pak přiděleny Šimonovi tři tisíce mužů, aby táhl do Galileje a Judovi osm tisíc do země Galaad.', '1Ma 5:21': 'Táhl tedy Šimon do Galileje, svedl mnoho bitev s pohany, i byli pohané od něho potřeni; hnal je až k bráně', '1Ma 5:22': 'Ptolemaidy; padlo z pohanů na tři tisíce mužů; obral je o kořist.', '1Ma 5:23': 'A vzav ty, kteří byli v Galilei a v Arbatech, se ženami, s dětmi ,a se vším, cokoli měli, přivedl je do Judska s radostí velikou.', '1Ma 5:24': 'Juda Machabejský pak a Jonatas, bratr jeho, přepravivše se přes Jordán, táhli cestou tří dnů po samotě.', '1Ma 5:25': 'I vyšli jim vstříc Nabutejští, přijali je pokojně a vypravovali jim všecko, co se stalo bratřím jejich v zemi Galaad,', '1Ma 5:26': 'také to, že mnozí z nich zavřeni jsou v Barase, v Bosoru, v Alimis, v Kasforu, v Magetu a Karnaimu – všecka ta města jsou veliké pevnosti. – ', '1Ma 5:27': 'Také prý v jiných městech země Galaadské zavřeni jsou a zítra hodlají oblehnouti ta města, dobýti (jich) a zahubiti je (všecky) jednoho dne.', '1Ma 5:28': 'Tu obrátil se náhle Juda se svým vojskem na cestu pouští proti Bosoře; dobyl města, pobil mečem všecky mužského pohlaví a vzav jim všecko za kořist vypálil je ohněm.', '1Ma 5:29': 'Odtud vstavše v noci táhli až k pevnosti (Dateman).', '1Ma 5:30': 'Na úsvitě, když pozdvihli oči – aj (viděli) mnoho vojska, jemuž nebylo počtu, jež neslo žebříky a nástroje dobývací, aby dobývali té pevnosti a bojovali proti nim.', '1Ma 5:31': 'Juda tedy vida, že se počal boj a že ryk válečný stoupal k nebi jako zvuk polnice, křik veliký z města:', '1Ma 5:32': 'řekl vojsku svému: „Bojujte dnes za své bratry!"', '1Ma 5:33': 'Napadl je třemi oddíly zezadu; a troubili na polnice a volali na modlitbě.', '1Ma 5:34': 'Když pak poznala vojska Timotejova, že je to Machabejský, utekla před ním; porazili je ranou velikou; padlo jich ten den na osm tisíc.', '1Ma 5:35': 'I zahnul Juda do Masfy, napadl ji a dobyl jí; pobil v ní všecky pohlaví mužského a vzav si kořist z ní vypálil ji ohněm.', '1Ma 5:36': 'Odtud vytáhnuv dobyl Kasbonu, Magetu, Bosoru a jiných měst galaadských.', '1Ma 5:37': 'Po těchto událostech sebral Timotej vojsko jiné a položil se s ním před Balonem za potokem.', '1Ma 5:38': 'Juda poslal (vyzvědače), aby ohledali to vojsko; ti mu oznámili: „Shromáždili se k němu všichni národové, usedlí kolem nás, vojsko velmi veliké;', '1Ma 5:39': 'také Araby si najali na pomoc, a položili se za potokem hotovi jsouce táhnouti proti tobě do boje." Tu vytáhl Juda proti nim.', '1Ma 5:40': 'Timotej řekl vůdcům vojska svého: „Až se přiblíží Juda se svým vojskem k potoku: přepraví-li se k nám prve, nebudeme moci mu odolati, ježto bude mocnější nežli my.', '1Ma 5:41': 'Bude-li se však báti přepraviti se a položí-li se s vojskem za potokem, přebrodíme se k nim a zmocníme se ho."', '1Ma 5:42': 'Když se tedy Juda přiblížil k potoku, postavil zapisovatele lidu u potoka a přikázal jim toto: „Žádného člověka nenechte (si odpočinouti), ale nechť táhnou všichni do boje!"', '1Ma 5:43': 'I přebrodil se k nim nejprve on a všecek lid (jeho) za ním a potřeni byli všichni ti národové tváří v tvář; odvrhnuvše zbraň svou utekli do chrámu, který byl v Karnaim.', '1Ma 5:44': '(Juda) však dobyl toho města a zapálil chrám ohněm se všemi, kteří byli v něm; tak bylo potlačeno Karnaim nemohouc odolati Judovi.', '1Ma 5:45': 'Poté shromáždil Juda všecky Israelity, kteří byli v zemi Galaad, od nejmenšího až do největšího, i manželky a děti jejich, velmi veliký to zástup, aby táhli do země Judské.', '1Ma 5:46': 'Přišli až k Efronu; bylo to město veliké, v průsmyku postavené, velmi hrazené, jemuž nebylo lze vyhnouti se napravo ani nalevo, ale prostředkem jeho (jen) vedla cesta.', '1Ma 5:47': 'Obyvatelé města se zavřeli a zatarasili brány kamením; i vzkázal jim Juda slovy pokojnými', '1Ma 5:48': 'toto: „Budiž nám dovoleno projíti zemí vaší, abychom mohli (dále) táhnouti do své země; žádný vám nic neuškodí; toliko pěšky přejdeme." Ale nechtěli jim otevříti.', '1Ma 5:49': 'Tu kázal Juda provolati ve vojsku, aby se položil každý na místě, na kterém (právě) byl.', '1Ma 5:50': 'Položili se tedy muži silní táborem; poté dobýval města toho celý den a celou noc, i dostalo se město v jeho ruce;', '1Ma 5:51': 'tu zbili všecky pohlaví mužského ostřím meče, vyvrátil je z kořene, vzal si z něho kořist a táhl celým městem po zbitých.', '1Ma 5:52': 'Poté přepravivše se přes Jordán, vtáhli na velikou rovinu před Betsanem.', '1Ma 5:53': 'Juda pak shromažďoval zůstalé vzadu a dodával síly lidu po vší cestě, až přišli do země Judské.', '1Ma 5:54': 'I vystoupili na horu Sion s veselím a s radostí a podávali zápalné oběti, protože nepadl z nich žádný, dokud se v pokoji nevrátili.', '1Ma 5:55': 'Za těch dnů, kdy byl Juda a Jonatas v zemi Galaad a Šimon, bratr jeho, v Galilei před Ptolemaidou,', '1Ma 5:56': 'Josef, syn Zachariášův, a Azariáš, velitel vojska, uslyšev o zdárných podnicích a o bitvách, jež byly svedeny,', '1Ma 5:57': 'řekl: „Učiňme i my sobě jméno; pojďme bojovati proti pohanům, kteří jsou vůkol nás!"', '1Ma 5:58': 'I přikázal vojsku svému a odtáhli k Jamnii.', '1Ma 5:59': 'Avšak Gorgiáš vytáhl z města se svým mužstvem proti nim do boje.', '1Ma 5:60': 'Josef a Azariáš byli zahnáni až k pomezí judskému; ten den padlo z lidu israelského asi dva tisíce mužů; lid (israelský) utrpěl velikou porážku,', '1Ma 5:61': 'protože neuposlechli Judy a bratří jeho domnívajíce se, že dokáží rekovných činů.', '1Ma 5:62': 'Ti totiž nebyli z rodu mužů, skrze které dostalo se Israelovi vysvobození.', '1Ma 5:63': 'Muži Judovi však byli velmi zvelebeni před veškerým lidem Israelským a přede všemi národy, kde slyšeno bylo jméno jejich.', '1Ma 5:64': 'I sešli se k nim blahopřejíce jim.', '1Ma 5:65': 'Poté vytáhl Juda a bratří jeho a bojovali s Edomci v jižní zemi; dobyl Hebronu a osad jeho, (zbořil) zdi jeho a věže vypálil vůkol ohněm.', '1Ma 5:66': 'A hnul se s vojskem, aby táhl do země Filišťanů a prošel Samaří.', '1Ma 5:67': 'Tehdy padli (také) kněží v boji, kteří chtějíce dokázati rekovnost, vytáhli nesmyslně do boje.', '1Ma 5:68': 'Juda pak uchýlil se do Azotu, do země Filišťanů, pobořil oltáře jejich a vyřezané bohy jejich spálil ohněm; a pobrav z měst kořist, vrátil se do země Judské.', '1Ma 6:1': 'Král Antioch přecházel tedy hořejší krajiny; když uslyšel, že jest město Elymais v Persii, slynoucí velikým bohatstvím stříbra a zlata,', '1Ma 6:2': 'že jest v něm chrám velmi bohatý, a tam že jsou odění zlatá, pancíře a štíty, které (tam) byl zůstavil Alexander Filipův, král macedonský, jenž byl nejprve kraloval v Řecku:', '1Ma 6:3': 'přitáhl, aby dobyl města a zloupil je; ale nemohl, ježto se o tom dověděli obyvatelé města,', '1Ma 6:4': 'i povstali k boji a on utekl odtud; odtáhl s velikým zármutkem, aby se vrátil do Babylona.', '1Ma 6:5': 'I přišel posel oznámiti mu v Perské zemi, že byla na útěk obrácena vojska, která byla v zemi Judské;', '1Ma 6:6': 'že Lysiáš v čele velikého vojska odtáhl zahnán byv od Židů, kteří se zmohli zbrojí, zbožím a množstvím kořisti, nabraným z vojsk poražených;', '1Ma 6:7': 'že zbořili ohavnost, kterou byl zřídil na oltáři v Jerusalemě, a že svatyni, jak byla prve, obehnali vysokými zdmi, jakož i Betsuru, jeho město.', '1Ma 6:8': 'Když uslyšel král ty řeči, lekl a pohnul se velice; klesl na lože a upadl zármutkem v nemoc, že se mu nesplnilo, co si byl přál.', '1Ma 6:9': 'A pobyl tu drahně dnů, neb se obnovoval v něm veliký zármutek. Když soudil, že umře,', '1Ma 6:10': 'svolal všecky své přátele a řekl jim: „Odstoupil spánek od mých očí, poklesl, padl jsem na mysli z úzkosti;', '1Ma 6:11': 'myslím si v duchu svém: V jak veliké soužení jsem přišel a v jaké záplavě zármutku jsem nyní, já, který jsem býval dobrotivý a milovaný, dokud jsem moc měl!', '1Ma 6:12': 'Nyní však se rozpomínám na zlé věci, které jsem učinil v Jerusalemě, z něhož jsem pobral všecko nářadí zlaté a stříbrné, které v něm bylo a poslal jsem hubiti obyvatelstvo judské bez příčiny.', '1Ma 6:13': 'Poznávám tedy, že proto stihly mě tyto zlé věci, a aj, hynu zármutkem velikým v zemi cizí."', '1Ma 6:14': 'I povolal Filipa, jednoho z přátel svých, a ustanovil ho nad celým královstvím svým;', '1Ma 6:15': 'dal jemu korunu, roucho své a prsten, aby vedl Antiocha, syna jeho, a vychoval za vladaře.', '1Ma 6:16': 'A umřel tam král Antioch léta stého čtyřicátého devátého.', '1Ma 6:17': 'Lysiáš zvěděv, že je král mrtev, ustanovil Antiocha, syna jeho, kterého byl z mládí vychovával, králem, a dal mu jméno Eupator.', '1Ma 6:18': 'Posádka na hradě obtěžovala lid israelský kolem svatého místa, vyhledávajíc vždycky, jak jim uškoditi a byla pohanům oporou.', '1Ma 6:19': 'Juda pojal úmysl zahubiti je, i svolal všecek lid, aby je oblehli.', '1Ma 6:20': 'Shrohmáždivše se tedy, oblehli je roku stého padesátého; zřídili berany a (jiné) stroje.', '1Ma 6:21': 'Někteří z obležených unikli a k těm připojilo se několik bezbožníků z Israele;', '1Ma 6:22': 'odšedše ke králi řekli: „Dokavad nevykonáš soudu a nepomstíš bratří našich?', '1Ma 6:23': 'My jsme si umínili sloužiti otci tvému, choditi v příkazech jeho a poslušní býti rozkazů jeho;', '1Ma 6:24': 'naši soukmenovci pro tu věc na nás zanevřeli: kteříkoli z nás byli nalezeni, jsou pobiti a majetky naše jsou rozebrány.', '1Ma 6:25': 'A netoliko na nás ruku vztáhli, ale i na všecky sousedy naše.', '1Ma 6:26': 'A hle, obléhají dnes hrad jerusalemský chtějíce ho dobýti a pevnost Betsuru ohradili;', '1Ma 6:27': 'a jestliže rychle nepředejdeš jich, větší věci nežli tyto činiti budou a nebudeš moci jich se zmocniti."', '1Ma 6:28': 'Král se rozhněval, když ,to uslyšel; svolal všecky své přátele, velitele vojska svého i ty, kteří byli v čele jízdy.', '1Ma 6:29': 'Ano i z jiných říší a ostrovů mořských přitáhly k němu zástupy žoldnéřů.', '1Ma 6:30': 'Byl pak počet vojska jeho: sto tisíc pěších, dvacet tisíc jezdců a dvaatřicet slonů, vycvičených k boji.', '1Ma 6:31': 'Táhli skrze zemi Idumejskou, položili se u Betsury a bojovali (proti ní) dlouho; nadělali také válečných strojů; (Židé však) vypadše spálili je ohněm a bojovali zmužile.', '1Ma 6:32': 'Juda pak odtrhnuv od hradu hnul vojskem k Betzachaře proti ležení královu.', '1Ma 6:33': 'Za prvního úsvitu král kázal vojsku hnáti se směrem k Betzachaře; vojska se připravila k boji a polnice zazněly;', '1Ma 6:34': 'slonům pak ukázali krev z hroznů a z moruší, aby je rozdráždili k boji;', '1Ma 6:35': 'rozdělili ta zvířata po houfech; při každém slonu stálo tisíc mužů v pancířích ze spojených kroužků a s měděnými přilbami na hlavách; také pět set vybraných jezdců bylo ke každému tomu zvířeti přiřazeno.', '1Ma 6:36': 'Ti byli (již) před tím tu, kdekoli bylo zvíře; kamkoli šlo, šli a neodcházeli od něho.', '1Ma 6:37': 'Také pevné dřevěné věže byly na nich, na každém zvířeti kryjící je; a na nich byly přístroje; na každé bylo dvaatřicet silných mužů, kteří bojovali shora a Ind zvíře řídil.', '1Ma 6:38': 'Ostatek jezdců postavil tu a tam na dvě strany, aby znepokojovali vojska (nepřátelská) polnicemi a shluklé v příslušné houfy aby kryli.', '1Ma 6:39': 'Jak slunce zasvítilo na zlaté a na měděné štíty, svítily se hory od nich a blyštěly se jako ohnivé pochodně.', '1Ma 6:40': 'Díl vojska králova rozprostřel se po vysokých horách a jiní po místech nízkých; táhli důvěřivě a spořádaně.', '1Ma 6:41': 'Všichni obyvatelé země chvěli se od hluku množství, od pochodu zástupů a od hřmotu zbroje; byloť to vojsko velmi veliké a silné.', '1Ma 6:42': 'Když se Juda se svým vojskem přiblížili k bitvě, padlo z vojska králova šest set mužů.', '1Ma 6:43': 'Tu Eleazar, syn Saurův, vida, že jedno z těch zvířat oděno jest pancíři královskými, že jest větší než ostatní zvířata, domníval se, že jest na něm král;', '1Ma 6:44': 'i vydal se, aby vysvobodil lid svůj a dobyl sobě jména věčného.', '1Ma 6:45': 'Rozběhl se tedy k němu směle doprostřed houfu zabíjeje napravo i nalevo, že padali od něho sem i tam.', '1Ma 6:46': 'A vlezl slonovi pod nohy, lehl si pod něho a zabil ho; slon pak padl na něho na zemi, že tu zemřel.', '1Ma 6:47': '(Židé) vidouce sílu královskou a tlak vojska jeho, ustoupili před nimi.', '1Ma 6:48': 'Vojska králova táhla tedy proti nim do Jerusalema; vojska králova položila se táborem proti Judsku a proti hoře Sion.', '1Ma 6:49': 'S těmi, kteří byli v Betsuře, (král) vešel v mír; vytáhli z města, ježto neměli tam potravy, jsouce zavřeni, neboť sobotu měla země.', '1Ma 6:50': 'Vzal tedy král Betsuru a osadil ji posádkou, aby ji střehli.', '1Ma 6:51': 'Svatyni obléhal mnoho dní; postavil tam berany, jakož i (jiné) stroje válečné, vrhače ohně, vrhače kamení, vrhače kopí, štíry k metání šípů a praky.', '1Ma 6:52': 'Pořídili si však také Židé stroje válečné proti strojům jejich a bojovali mnoho dní.', '1Ma 6:53': 'Ale nebylo špíže v městě, ježto byl sedmý rok a Židé z pohanstva vysvobození byli strávili zbytky zásob.', '1Ma 6:54': 'Zbylo tedy na místech svatých málo mužů; byl se jich totiž zmocnil hlad, i rozprchli se, každý do svého domova.', '1Ma 6:55': 'Lysiáš, když uslyšel, že Filip, kterého byl ustanovil král Antioch, když ještě živ byl, aby vychoval Antiocha, syna jeho ke království,', '1Ma 6:56': 'vrátil se z Persie a z Medie s vojskem, jež bylo s králem vytáhlo, a že se snaží ujmouti správu říše,', '1Ma 6:57': 'spěchal odtáhnouti i řekl králi a vůdcům vojska: „Hyneme každý den, potravy máme málo, místo, které obléháme je dobře hrazeno a dlužno nám postarati se o říši.', '1Ma 6:58': 'Proto nyní podejme pravice těmto lidem a učiňme mír s nimi i se vším národem jejich;', '1Ma 6:59': 'zaručme se jim, že jim bude dovoleno choditi v zákonech svých jako prve. Nebo pro jejich zákonná ustanovení, která jsme potupili, rozhněvali se a učinili toto všecko."', '1Ma 6:60': 'Ta řeč zalíbila se králi i knížatům, i poslal k nim nabídnouti mír a oni jej přijali.', '1Ma 6:61': 'Když jim byl král i knížata přisáhli, vyšli z pevnosti.', '1Ma 6:62': 'Král však vystoupiv na horu Sion a spatřiv pevnost místa toho, zrušil rychle přísahu, kterou byl učinil a kázal zbořiti zeď vůkol.', '1Ma 6:63': 'A spěšně odtrhnuv vrátil se do Antiochie; nalezl Filipa, an panuje nad městem; i bojoval proti němu a vzal město.', '1Ma 7:1': 'Léta stého padesátého prvního vyšel Demetrius, syn Seleukův z města Říma, vtáhl s nemnohými muži do města pomořského a prohlásil se tam králem.', '1Ma 7:2': 'Když vešel do královského domu svých otců, zajalo vojsko (jeho) Antiocha a Lysiáše, aby je přivedli k němu.', '1Ma 7:3': 'Když mu to bylo oznámeno, řekl: „Neukazujte mi tváří jejich!"', '1Ma 7:4': 'Zabilo je tedy vojsko. A Demetrius zasedl na svůj královský trůn.', '1Ma 7:5': 'I přišli muži nešlechetní a bezbožní z Israele v čele s Alcimem, který chtěl býti (nejvyšším) knězem,', '1Ma 7:6': 'a obžalovali (svůj) národ u krále řkouce: „Pobil Juda a bratří jeho všecky tvé přátele, nás pak vyhnal z naší vlasti.', '1Ma 7:7': 'Proto nyní pošli muže, jemuž důvěřuješ, ať jde, přesvědčí se o veškeré zhoubě, kterou učinil nám a královým krajinám, a nechať ztresce všecky přátele jeho a pomocníky jejich I"', '1Ma 7:8': 'Tedy král vybral z přátel svých Bakchida, který panoval za Řekou, velikého v říši, věrného králi, a poslal ho,', '1Ma 7:9': 'aby ohledal zhoubu, kterou udělal Juda – ale i bezbožného Alcima, (jejž) ustanovil veleknězem – a přikázal mu vykonati pomstu nad syny Israelovými.', '1Ma 7:10': 'I vstali, přitáhli s vojskem velikým do země Judské a poslali po poslech Judovi a bratřím jeho vzkaz na oko pokojný.', '1Ma 7:11': 'Ale oni nedbali na řeči jejich, neboť viděli, že přitáhli s vojskem velikým.', '1Ma 7:12': 'I sešlo se k Alcimovi a k Bakchidovi mnoho zákoníků, aby vyšetřovali, co by se srovnávalo s právem;', '1Ma 7:13': 'Assidejští byli první mezi syny Israelovými, kteří hledali u nich pokoje.', '1Ma 7:14': 'Neboť pravili: „Kněz z potomstva Aronova přišel, (ten) nás neoklame!"', '1Ma 7:15': 'I mluvil s nimi slovy pokojnými a přisáhl jim řka: „Neučiníme vám nic zlého, ani přátelům vašim."', '1Ma 7:16': 'Když mu uvěřili, jal z nich šedesáte mužů a usmrtil je v jeden den podle slova, které psáno jest:', '1Ma 7:17': 'Těla svatých tvých a krev jejich vylil vůkol Jerusalema, a nebyl, kdo by je pochoval.', '1Ma 7:18': 'Tu připadl strach a hrůza na všechen lid, protože (si) řekli: „Není při nich pravdy ani spravedlnosti, neboť porušili smlouvu a přísahu, kterou byli učinili."', '1Ma 7:19': 'Bakchides pak hnul se s vojskem svým od Jerusalema a položil se u Bethzechy; poslav dal zjímati mnohé z těch, kteří byli od něho utekli; také některé z národa zabil a do studnice veliké vmetal.', '1Ma 7:20': 'Poté Bakchides poručil zemi Alcimovi, nechav u něho vojsko, aby ho podporovalo, (sám) pak odešel ke králi.', '1Ma 7:21': 'Alcim velmi se přičiňoval, aby upevnil své velekněžství.', '1Ma 7:22': 'I sešli se k němu všichni, kteří působili zmatek ve svém národě, opanovali zemi Judskou a učinili velikou pohromu v Israeli.', '1Ma 7:23': 'Juda vida všecko zlo, jež činil Alcim a jeho přívrženci synům Israelovým, – mnohem více nežli pohané – ', '1Ma 7:24': 'prošel všecky končiny judské vůkol a vykonal pomstu nad muži odpadlými, že již nemohli činiti vpádů do země.', '1Ma 7:25': 'Alcim vida, že se zmohl Juda se svými přívrženci a znamenaje, že nemůže odolati jim, šel opět ke králi a obžaloval je z mnohých zločinů.', '1Ma 7:26': 'Tu poslal král Nikanora, jednoho z nejznamenitějších svých vojevůdců, který byl nepřítelem lidu israelského, a přikázal mu vyhladiti ten lid.', '1Ma 7:27': 'Přitáhl tedy Nikanor do Jerusalema s vojskem velikým a vzkázal Judovi a bratřím jeho tato slova na oko pokojná:', '1Ma 7:28': '“Nechť není války mezi mnou a vámi; přijdu s muži nemnohými, abych viděl tváře vaše s pokojem."', '1Ma 7:29': 'Když tedy přišel k Judovi, pozdravili se vespolek pokojně; ale nepřátelé byli připraveni chytiti Judu.', '1Ma 7:30': 'Juda zvěděv tu věc, že (totiž) lstivě přišel k němu, strachoval se ho a nechtěl již viděti tváře jeho.', '1Ma 7:31': 'Nikanor srozuměv, že vyjeven byl záměr jeho, vytáhl proti Judovi k bitvě vedle Kafarsalama.', '1Ma 7:32': 'I padlo z Nikanorova vojska na pět tisíc mužů; (ostatní) utekli do města Davidova.', '1Ma 7:33': 'Po těchto událostech vystoupil Nikanor na horu Sion; i vyšli (někteří) z kněží (a ze starších) lidu, aby ho přivítali v pokoji a ukázali mu zápalné oběti, které obětovány bývaly za krále.', '1Ma 7:34': 'Ale on s posměchem pohrdl jimi a poskvrnil (je); mluvil pyšně', '1Ma 7:35': 'a zapřisáhl se zlostně řka: „Nebude-li vydán Juda i vojsko jeho v ruce mé hned, jak se navrátím v pokoji, vypálím tento dům!" A vyšel s velikým hněvem.', '1Ma 7:36': 'Tu kněží vešli, postavili se před oltářem a chrámem, plakali a řekli:', '1Ma 7:37': '„Ty, Pane, vyvolil jsi dům tento, aby jmenován byl podle jména tvého, a aby domem modlitby a prosby lidu tvého byl.', '1Ma 7:38': 'Vykonej trest nad tímto člověkem a nad vojskem jeho, ať padnou mečem! Pomni na rouhání jejich a nedej jim obstáti!"', '1Ma 7:39': 'I vytáhl Nikanor z Jerusalema a položil se s vojskem svým u Bethoronu; tu se k němu připojilo vojsko syrské.', '1Ma 7:40': 'Juda pak položil se u Adarsy se třemi tisíci mužů. Juda modlil se takto:', '1Ma 7:41': '„Pane, když ti, kteří posláni byli od krále Senacheriba, rouhali se tobě, vyšel anděl a pobil z nich sto osmdesát pět tisíc;', '1Ma 7:42': 'tak potři vojsko toto před námi dnes, ať poznají ostatní, že zle mluvil proti tvému svatému, místu; sud ho podle zloby jeho."', '1Ma 7:43': 'Když pak vojska svedla bitvu třináctého dne měsíce adaru, poraženo bylo vojsko Nikanorovo; on padl první v bitvě.', '1Ma 7:44': 'Když uzřelo vojsko jeho, že Nikanor padl, odhodili zbraně a utekli;', '1Ma 7:45': 'i honili je cestu jednoho dne od Adazeru, až jak se jde do Gazary a troubili za nimi na polnice dávajíce návěští.', '1Ma 7:46': 'I vyšli ze všech městeček judských vůkol a napadli je z boků, že se vraceli zase k oněm; všichni padli mečem a nezůstal z nich ani jeden.', '1Ma 7:47': 'I obrali je o kořist, o lup, hlavu Nikanorovu sťali, jakož i pravou, jeho ruku, kterou byl pyšně vztáhl; přinesli a pověsili (ji) proti Jerusalemu.', '1Ma 7:48': 'Lid se velmi veselil; slavili ten den s veselím velikým.', '1Ma 7:49': 'A ustanovil (Juda), aby slavili každý rok ten den třináctého dne měsíce adaru.', '1Ma 7:50': 'Měla pak pokoj země Judská na dlouho.', '1Ma 8:1': 'Juda uslyšel o slávě Římanů, že jsou mocni a silní, že povolují všem, co kdo od nich žádá, že se všemi, kteříkoli přistoupili k nim, vešli v přátelskou smlouvu, že jsou tedy mocni a silni.', '1Ma 8:2': 'Slyšeli také o jejich válkách a o hrdinských činech, které byli učinili v bojích s Galaty, že se jich zmocnili a učinili si je poplatnými;', '1Ma 8:3': '(uslyšeli) dále jak veliké věci učinili ve Španělsku, že se zmocnili dolů na stříbro a na zlato, které tam jsou, že opanovali všecka místa svou moudrostí a vytrvalostí;', '1Ma 8:4': '– a ta místa, že byla velmi daleko od nich – a že krále, kteří byli přitáhli na ně od končin země, potřeli, že je porazili ranou velikou, ostatní pak že jim dávají poplatek každý rok;', '1Ma 8:5': 'dále Filipa a Persea krále cetejského i jiné, kteří se zbroje proti nim byli chopili, že potřeli bojem a zmocnili se jich;', '1Ma 8:6': 'dále Antiocha Velikého, krále Asie, který byl proti nim válku zdvihl, maje sto dvacet slonů, jezdce, vozy a vojsko velmi veliké, že porazili a potřeli,', '1Ma 8:7': 'že ho jali živého a uložili mu, aby dával on i ti, kteří kralovati budou po něm, velikou daň, aby dal rukojmě a aby jim postoupil uložené krajiny,', '1Ma 8:8': 'Indii, Medii, Lydii; z nejlepších krajin jejich vzavše jim, že je dali králi Eumenovi;', '1Ma 8:9': 'dále že ti, kteří byli v Helladě, chtěli táhnouti a zhubiti je; ale když tito zvěděli o té věci,', '1Ma 8:10': 'že poslali na ně jednoho vůdce, že bojovali proti nim, že mnozí z nich padli, ženy jejich a děti že odvedli do zajetí, že zloupivše je ovládli zemi jejich, že pobořili zdi jejich a že je porobili až do tohoto dne;', '1Ma 8:11': 'i jiná království a ostrovy, které se jim byly někdy postavily na odpor, prý vyhladili a sobě porobili.', '1Ma 8:12': 'Ale přátelům svým a těm, kteří se byli jim svěřili, zachovali prý přátelství; že prý se zmocnili království blízkých i dalekých, neboť kteříkoli slyšeli jméno jejich, báli se jich;', '1Ma 8:13': 'kterým chtějí pomáhati, aby kralovali, ti že kralují, kdežto ty, které chtějí, s království svrhují; zkrátka že prý se velmi zmohli.', '1Ma 8:14': 'A mezi nimi všemi žádný prý nenosí koruny aniž se obléká v šarlat, aby zveleben byl v něm.', '1Ma 8:15': 'A že prý si sestavili poradní sbor, že se radí každý den tři sta dvacet mužů, ustavičně se radíce o obci, aby co jest slušného činili;', '1Ma 8:16': 'a že svěřují jednomu člověku vládu svou na každý rok, aby panoval nad veškerou zemí jejich, že všichni poslouchají jednoho a že není závisti ani řevnivosti mezi nimi.', '1Ma 8:17': 'I vyvolil Juda Eupolema, syna Jana, syna Jakobova a Jasona, syna Eleazarova, a poslal je do Říma, aby s nimi vešli v přátelství a společenství,', '1Ma 8:18': 'a aby sňali s nich jho Reků, neboť viděli, že království (ono) si podrobuje Israele.', '1Ma 8:19': 'Vydali se tedy do Puma, na cestu velmi dalekou a všedše do rady řekli;', '1Ma 8:20': '„Juda Machabejský, bratři jeho a národ židovský poslali nás k vám, abychom vešli s vámi ve spolek a v přátelství, abyste zapsali nás za spojence a přátele své."', '1Ma 8:21': 'Ta řeč se jim zalíbila.', '1Ma 8:22': 'A takto zněl zápis, který dali napsati na měděné desky a který poslali do Jerusalema, aby tam byl u nich na památku pokoje a spojenectví :', '1Ma 8:23': '„Dobře budiž Římanům a národu židovskému na moři i na zemi na věky! Meč a nepřítel daleko budiž od nich!', '1Ma 8:24': 'Nastane-li válka prve Římanům nebo některému společníku jejich v oboru všeho panství jejich:', '1Ma 8:25': 'poskytne pomoc národ židovský s veškerou ochotou, jak bude kázati doba;', '1Ma 8:26': 'a těm, kdo bojovati budou, (Římané) nebudou dávati ani opatřovati potravy, zbroje, peněz, lodí, leda by jinak za dobré uznali Římané; a dbáti budou nařízení jejich nic od nich neberouce.', '1Ma 8:27': 'Podobně také kdyby národu židovskému nastala prve válka, pomáhati budou Římané z té duše, jak jim doba dopustí;', '1Ma 8:28': 'avšak těm, kdož budou pomáhati, nebude dodáváno potravy, zbroje, peněz, lodí, leda by jinak za dobré uznali Římané; a dbáti budou (těchto) povinností svých beze lsti.', '1Ma 8:29': 'V ten rozum učinili smlouvu Římané s národem židovským.', '1Ma 8:30': 'Kdyby pak po těchto slovech ti i oni chtěli něco k tomu přidati nebo ubrati, ať to učiní podle svého předsevzetí; a cokoli by přidali neb ubrali, pevné bude.', '1Ma 8:31': 'Také v příčině škod, kterých nadělal jim Demetrius král, psali jsme mu toto: „Proč jsi zatížil tolik jho své na přátelích a spojencích našich Židech?', '1Ma 8:32': 'Proto, budou-li si zase stěžovati u nás na tebe, zastaneme se jejich spravedlivé věci a bojovati budeme proti tobě na moři i na zemi."', '1Ma 9:1': 'Zatím když uslyšel Demetrius, že padl Nikanor a vojsko jeho v bitvě, poslal po druhé Bakchida a Alcima do Judska a pravé křídlo (svého vojska) s nimi.', '1Ma 9:2': 'I táhli cestou vedoucí do Galgary, položili se u Masalotu, které jest v Arbellích, dobyli tohoto místa a pobili mnoho lidí.', '1Ma 9:3': 'Měsíce prvního léta stého padesátého druhého položili se s vojskem u Jerusalema.', '1Ma 9:4': 'Odtud vstavše táhli do Beree, dvacet tisíc mužů (pěších) a dva tisíce jízdných.', '1Ma 9:5': 'Juda byl se položil s vojskem v Laise; tři tisíce vybraných mužů bylo s ním;', '1Ma 9:6': 'ale vidouce sílu toho vojska, že jest jich mnoho, báli se velice, i vykradli se mnozí z ležení, že z nich nezůstalo než osm set mužů.', '1Ma 9:7': 'Juda tedy vida, že se rozběhlo vojsko jeho a že bitvě nelze se vyhnouti, byl zkormouceného srdce, neb neměl času, aby je shromáždil; byl velmi znepokojen.', '1Ma 9:8': 'I řekl těm, kteří byli zůstali: „Vstaňme a pojďme na své nepřátele, budemeli moci bojovati proti nim!"', '1Ma 9:9': 'Odvracovali ho však řkouce: „Nebudeme moci, ale zachovejme životy své nyní; poté vrátíme se s bratry svými a tehdy bojovati budeme proti nim; jeť nás málo."', '1Ma 9:10': 'Tu řekl Juda: „Odstup (to ode mne), bych učinil tu věc, abychom utekli před nimi; přišel-li čas náš, zemřeme zmužile pro bratry své a neuvoďme skvrny na svou slávu!"', '1Ma 9:11': 'Postavili se tedy proti vojsku, když se hnulo z tábora. Jízda byla rozdělena na dvě strany; prakovníci, střelci, přední bojovníci, všichni silní muži táhli před vojskem.', '1Ma 9:12': 'Bakchides byl na pravém křídle. Bitevní šik blížil se se dvou stran; a troubili na polnice.', '1Ma 9:13': 'Tu troubili také lidé Judovi. Země se třásla od hluku vojsk. Bitva byla vedena od rána až do večera.', '1Ma 9:14': 'Když Juda viděl, že silnější jest díl vojska Bakchidova na pravém křídle, sestoupili se kolem něho všichni lidé udatného srdce,', '1Ma 9:15': 'i porazili pravé křídlo a honil je až k hoře Azotské.', '1Ma 9:16': 'Ti, kteří byli na levém křídle, vidouce, že poraženo jest křídlo pravé, pustili se v patách za Judou a za těmi, kteří s ním byli;', '1Ma 9:17': 'bitva se rozmohla, i padlo mnoho z těchto i z oněch.', '1Ma 9:18': 'Také Juda padl; ostatní utekli.', '1Ma 9:19': 'Jonatas pak a Šimon vzali Judu, bratra svého, a pochovali ho v hrobě otců svých v městě Modin.', '1Ma 9:20': 'Všecek lid israelský oplakával ho pláčem velikým; kvílili mnoho dní', '1Ma 9:21': 'říkajíce: „Jaktě padl junák, zastánce lidu israelského!"', '1Ma 9:22': 'Ostatní zprávy o bojích Judových, o udatných skutcích, které činil, jakož i o velikosti jeho nejsou zapsány; byloť jich velmi mnoho.', '1Ma 9:23': 'Po smrti Judově vynořili se nešlechetnici po všech končinách israelských; pozdvihli se všichni, kteří činili nepravost.', '1Ma 9:24': 'Za těch dnů nastal veliký hlad; všecka krajina jejich poddala se Bakchidovi s nimi.', '1Ma 9:25': 'Bakchides vybrav muže bezbožné ustanovil je pány nad krajinou;', '1Ma 9:26': 'ti slídili dychtivě po přátelích Judových, přiváhděli je k Bakchidovi a ten mstil se nad nimi posmívaje se jim.', '1Ma 9:27': 'Bylo soužení veliké v Israeli, jakého nebylo od té doby, co se neukázal prorok v Israeli.', '1Ma 9:28': 'Tu sešli se všichni přátelé Judovi a řekli Jonatovi:', '1Ma 9:29': '„Od smrti bratra tvého Judy není muže podobného jemu, který by táhl proti nepřátelům našim, proti Bakchidovi, zkrátka proti těm, kdož nevraží na náš národ.', '1Ma 9:30': 'Nuže tedy dnes vyvolili jsme si tebe místo něho za knížete a vůdce svého, abys bojoval boj náš."', '1Ma 9:31': 'I přijal Jonatas toho času knížetství a nastoupil místo Judy, bratra svého.', '1Ma 9:32': 'Bakchides zvěděv to hledal ho zabíti.', '1Ma 9:33': 'Ale dověděv se o tom Jonatas a Šimon, bratr jeho a všichni, kteří s ním byli, utekli na poušť Tekue a položili se u vody cisterny Asfar.', '1Ma 9:34': 'Bakchides zvěděv to přitáhl v den sobotní, on i všecko vojsko jeho, za Jordán.', '1Ma 9:35': 'Jonatas byl totiž poslal bratra svého, vůdce dopravy a prosil Nabuťanů, přátel svých, aby jim uschovali zboží své, kterého měli hojně.', '1Ma 9:36': 'Tu vyšli Jambrovci z Madaby, vzali Jana a všecko, co s sebou měl a odešli s tím.', '1Ma 9:37': 'Po těch událostech zvěstováno bylo Jonatovi a Šimonovi, bratru jeho, že Jambrovci slaví velikou svatbu, a že vedou nevěstu z Madaby, dceru jednoho z velikých knížat chanaanských s velikým průvodem.', '1Ma 9:38': 'Tu rozpomenuvše se na krev Jana, bratra svého vytáhli a skryli se v horském zákoutí.', '1Ma 9:39': 'Když pak zdvihli oči a pohlédli – aj hluk a veliký průvod; ženich bral se s přáteli a bratry svými vstříc jim s bubínky, s (jinými) hudebními nástroji a se zbrojí mnohou.', '1Ma 9:40': 'I vstali proti nim ze zálohy a pobili je; padlo mnoho raněných a ostatní utekli do hor; všecek majetek jejich pobrali za kořist.', '1Ma 9:41': 'Svatba obrátila se v pláč a zvuk hudců jejich v nářek.', '1Ma 9:42': 'Pomstivše takto krev bratra svého vrátili se k břehu jordánskému.', '1Ma 9:43': 'Uslyšev o tom Bakchides přitáhl v sobotu až k břehu jordánskému s mocí velikou.', '1Ma 9:44': 'Tu řekl Jonatas svým: „Vstaňme a bojujme proti svým nepřátelům; není totiž dnes jako včera a před včerejškem.', '1Ma 9:45': 'Neboť aj – boj nám nastává; vodu Jordánu máme s této: i s oné strany, břehy, bažiny a křoví; není, kudy se vyhnouti.', '1Ma 9:46': 'Protož nyní volejte k nebi, abyste byli vysvobozeni z moci svých nepřátel!" V nastalé bitvě', '1Ma 9:47': 'napřáhl Jonatas ruku, aby udeřil Bakchida, ale ten se mu uhnul nazpět.', '1Ma 9:48': 'Tu vskočil Jonatas a ti, kteří byli s ním do Jordanu a přeplavali [k nim] Jordan.', '1Ma 9:49': 'Ten den padlo na straně Bakchidově tisíc mužů. I vrátili se do Jerusalema', '1Ma 9:50': 'a opatřili pevnosti v Judsku: tvrz, která byla v Jerichu, Ammaus, Bethoron, Betel, Tamnatu, Faru a Topo zdmi vysokými, branami a závorami;', '1Ma 9:51': 'a obsadili je posádkou, aby utiskovali Israele.', '1Ma 9:52': 'Ohradil také město Betsuru, Gazaru i hrad, a položil do nich posádky a zásoby potravin;', '1Ma 9:53': 'a vzav syny velmožů krajiny v zástavu, uvěznil je na hradě jerusalemském.', '1Ma 9:54': 'Léta stého padesátého třetího, měsíce druhého, rozkázal Alcim zbořiti zdi vnitřního (nádvoří) svatého domu a (tím) zkaziti díla proroků; počal také (již) bořiti.', '1Ma 9:55': 'Ten čas raněn byl Alcim, i překaženo bylo dílo jeho; zavřena byla ústa jeho, poražen byl mrtvicí, že nemohl již promluviti slova, aniž učiniti poslední pořízení.', '1Ma 9:56': 'Umřel pak Alcim v ten čas za velikých bolestí.', '1Ma 9:57': 'Bakchides vida, že Alcim je mrtev, navrátil se ke králi, i měla země pokoj dva roky.', '1Ma 9:58': 'Tehdy uradili se všichni nešlechetní a řekli: „Aj, Jonatas a stoupenci jeho v pokoji bydlí bezpečně; nyní tedy přiveďme Bakchida, ať je všecky zjímá jedné noci."', '1Ma 9:59': 'I šli a dali mu (tu) radu.', '1Ma 9:60': 'Vstal tedy, aby přitáhl s velikým vojskem; a poslal tajně listy stoupencům svým, kteří byli v Judsku, aby jali Jonatu a ty, kteří s ním byli; ale nemohli, neboť oznámen byl jim záměr jejich.', '1Ma 9:61': 'Jonatas zjímal z mužů krajiny, kteří byli původci nešlechetnosti, padesát mužů a zabil je;', '1Ma 9:62': 'poté odešel Jonatas a Šimon se stoupenci svými do Betbessen, které jest na poušti; postavil, co bylo zbořeno v něm; opevnili je.', '1Ma 9:63': 'Bakchides, když se o tom dověděl, shromáždil všecko množství své; vzkázal také pro ty, kteří byli v Judsku.', '1Ma 9:64': 'Přitáhnuv položil se s vojskem svým proti Betbessenu a dobýval ho mnoho dní postaviv dobývací stroje.', '1Ma 9:65': 'Tu Jonatas nechav Šimona, bratra svého v městě vytáhl do širého pole; táhl s (malým) počtem (lidu),', '1Ma 9:66': 'a porazil Odara a bratry jeho, jakož i Faseronovce v stanech jejich; počal bíti a růsti v síle.', '1Ma 9:67': 'Šimon pak a ti, kteří s ním byli, vyrazivše z města zapálili dobývací stroje,', '1Ma 9:68': 'bojovali proti Bakchidovi a porazili ho; soužili jej náramně, že zmařen byl záměr a útok jeho.', '1Ma 9:69': 'A rozhněvav se na muže nešlechetné, kteří mu byli poradili, aby přitáhl do krajiny jejich, pobil mnohé z nich a myslil s ostatními odejíti do své země.', '1Ma 9:70': 'Zvěděv to Jonatas poslal k němu posly, aby s ním učinili mír, a aby mu vrátil zajatce.', '1Ma 9:71': 'Přijav to rád učinil podle slov jeho a přisáhl jemu, že mu neučiní nic zlého po všecky dny života jeho.', '1Ma 9:72': 'Zajatce, které byl prve odvedl z Judska, navrátil mu a obrátiv se odtáhl do své země, aniž se již pokusil, aby zase přitáhl do území jeho.', '1Ma 9:73': 'Tu přestal meč v Israeli. Jonatas usadil se v Machmas a tu počav Jonatas spravovati lid, vyplenil bezbožníky z Israele.', '1Ma 10:1': 'Léta stého šedesátého přitáhl Alexander, syn Antiocha, toho, který měl příjmí Slavný a opanoval Ptolemaidu; i přijali ho a tak stal se tam králem.', '1Ma 10:2': 'Uslyšev to král Demetrius sebral vojsko velmi veliké a vytáhl proti němu do boje.', '1Ma 10:3': 'Demetrius poslal také list Jonatovi (psaný) slovy pokojnými, aby ho zvelebil.', '1Ma 10:4': 'Řekl totiž: „Pospěšme vejíti s ním ve smlouvu pokoje prve nežli by on vešel v ni s Alexandrem proti nám.', '1Ma 10:5': 'Vzpomeneť zajisté na všecko zlo, které jsme učinili jemu, bratru jeho a národu jeho."', '1Ma 10:6': 'A dal jemu moc sbírati vojsko, nadělati zbroje, býti spojencem jeho a ty, kteří byli v zástavě na hradě, rozkázal vydati jemu.', '1Ma 10:7': 'Tu přišel Jonatas do Jerusalema a četl list zřetelně lidu všemu i těm, kteří byli na hradě.', '1Ma 10:8': 'I báli se bázní velikou, když slyšeli, že mu dal král moc sbírati vojsko.', '1Ma 10:9': 'Vydáni tedy byli Jonatovi ti, kteří byli v zástavě a navrátil je rodičům jejich;', '1Ma 10:10': 'Jonatas ubytoval se v Jerusalemě a počal stavěti a obnovovati město.', '1Ma 10:11': 'Přikázal dělníkům, aby stavěli zdi, a horu Sion vůkol kameny čtverhrannými aby ohradili; i učinili tak.', '1Ma 10:12': 'Cizinci, kteří byli v pevnostech, vystavěných od Bakchida, se rozutekli;', '1Ma 10:13': 'každý opustiv své místo ušel do své země;', '1Ma 10:14': 'toliko v Betsuře zůstali někteří z těch, kteří byli opustili zákon a přikázání Boží, neboť tam bylo jejich útočiště.', '1Ma 10:15': 'Když uslyšel Alexander král o slibech, které byl dal Demetrius Jonatovi – vypravovali mu také o bojích a hrdinných činech, jež dokázal on i bratři jeho a o útrapách, kterými trápeni byli – ', '1Ma 10:16': 'řekl: „Zdali najdeme kterého muže takového? Nuže, tedy uděláme ho přítelem a spojencem svým!"', '1Ma 10:17': 'A napsav list, poslal mu jej; byl tohoto znění:', '1Ma 10:18': '„Král Alexander bratru Jonatovi pozdrav! – ', '1Ma 10:19': 'Slyšeli jsme o tobě, že jsi muž vynikající silou a že jsi způsobilý, abys byl přítelem naším;', '1Ma 10:20': 'nuže tedy, ustanovujeme tebe dnes veleknězem národa tvého, budiž jmenován přítelem královým" – poslal mu také šarlat a zlatou korunu – „naše zájmy společně s námi na mysli měj a zachovej přátelství k nám!"', '1Ma 10:21': 'Jonatas oblékl se v roucho posvátné sedmého měsíce léta stého šedesátého v den slavný stánků; a sebral vojsko a nadělal hojnost zbroje.', '1Ma 10:22': 'Demetrius uslyšev o těch věcech zarmoutil se velmi a řekl:', '1Ma 10:23': '„Co jsme to učinili, že předešel nás Alexander, aby si zjednal přátelství Židů k upevnění svému?', '1Ma 10:24': 'Napíši jim také já slova důtklivá a (poskytnu) důstojenství a dary, aby mi byli na pomoc.', '1Ma 10:25': 'I psal jim takto: „Král Demetrius národu židovskému pozdrav!', '1Ma 10:26': 'Že jste nám zachovali smlouvu, že jste zůstali našimi přáteli a nepřidali jste se k nepřátelům našim, slyšeli jsme a radovali jsme se.', '1Ma 10:27': 'Také nyní setrvejte dále chovajíce k nám věrnost, i odplatíme se vám dobrým za to, co jste nám učinili:', '1Ma 10:28': 'odpustíme vám daně mnohé a dáme vám dary.', '1Ma 10:29': 'Nyní tedy osvobozuji vás a všecky Židy od daní, odpouštím poplatky ze soli a upouštím od korun, od třetího dílu semene,', '1Ma 10:30': 'jakož i od polovice ovoce se stromů, která mně patří; odpouštím vám (ji) ode dneška i pro příští časy, aby brána nebyla z Judska ani z tří krajů, které přivtěleny jsou k němu, ze Samařska [a Galileje], ode dneška na všecky časy;', '1Ma 10:31': 'Jerusalem budiž svatý a svobodný s okolím svým; desátky a poplatky buďte jeho.', '1Ma 10:32': 'Pouštím také moc nad hradem, který jest v Jerusalemě a dávám jej nejvyššímu knězi, aby jej osadil muži, kterékoli on vybere za stráž jeho.', '1Ma 10:33': 'Dále každého příslušníka židovského, který byl odveden do zajetí z Judska kamkoliv do mého království, propouštím svobodného darmo; všichni buďtež osvobozeni od daní, i z dobytka svého.', '1Ma 10:34': 'A všecky dny slavné, soboty, nové měsíce, dny ustanovené, jakož i tři dny před slavností a tři dny po slavnosti ať mají svobodné a volné všichni Židé, kteří jsou v království mém;', '1Ma 10:35': 'a žádný ať nemá moci činiti (jim) něco a obtěžovati koho z nich z jakéhokoli důvodu.', '1Ma 10:36': 'Dále budiž připsáno ze Židů k vojsku královu okolo třiceti tisíců mužů; a budiž jim dáváno, čeho potřebují, jak náleží všem vojskům královským; a z nich ustanoveni budou, kteří by byli v pevnostech velekrále;', '1Ma 10:37': 'z nich buďtež také někteří usazeni v říšských úřadech, které dlužno věrně spravovati; buďtež z nich vzati představení; ať také žijí podle zákonů svých, jak byl (již) přikázal král v Judsku.', '1Ma 10:38': 'Tři kraje, které přivtěleny jsou k Judsku ze Samařska, ať jsou pokládány s Judskem za jeden celek; ať jsou pod jedním (pánem) a nechať neposlouchají moci jiné nežli jediného velekněze.', '1Ma 10:39': 'Též Ptolemaidu a území její daruji svatyni jerusalemské na potřebné její náklady.', '1Ma 10:40': 'A já dávám (k tomu) každý rok patnácte tisíc lotů stříbra z důchodů královských, které mně patří;', '1Ma 10:41': 'a vše, co zbývá (dodati), co nezapravili úředníci za předešlých let, od nynějška budou dodávati na potřeby chrámu.', '1Ma 10:42': 'A nad to pět tisíc lotů stříbra, které vybírali z důchodů svatyně na každý rok – i to ať přináleží kněžím, kteří konají službu.', '1Ma 10:43': 'Dále kdokoli se uteče do chrámu jeruzalémského nebo do obvodu jeho, proviniv se proti králi v jakékoli věci, ať jest propuštěn a všecky věci, které má v království mém, ať má svobodné.', '1Ma 10:44': 'Také na stavbu neb opravu staveb chrámových náklady placeny budou z důchodu královského.', '1Ma 10:45': 'Konečně i na stavbu zdí jerusalemských a obvodní ohrady, jakož i na stavbu zdí V Judsku vydáván bude náklad z důchodu královského."', '1Ma 10:46': 'Avšak Jonatas a lid slyšíce řeči tyto nevěřili jim a nepřijali jich; neboť vzpomněli si na veliké zlo, které byl učinil (Demetrius) v Israeli a (kterým) je trápil velice.', '1Ma 10:47': 'Ale oblíbili sobě Alexandra, neboť on jim byl prve mluvil řeči pokoje a jemu pomáhali po všecky dny.', '1Ma 10:48': 'Král Alexander sebral veliké vojsko a položil se s ním proti Demetriovi.', '1Ma 10:49': 'Když pak ti dva králové svedli bitvu, uteklo vojsko Demetriovo, i honil je Alexander a nabyl vrchu nad nimi.', '1Ma 10:50': 'Bitva zuřila náramně až do západu slunce; padl také Demetrius v ten den.', '1Ma 10:51': 'Tehdy poslal Alexander k Ptolemeovi králi egyptskému posly s tímto vzkazem:', '1Ma 10:52': '„Poněvadž jsem se navrátil do své říše a zasedl jsem na trůn svých otců, poněvadž jsem se zmocnil vlády a potřev Demetria opanoval jsem naši zemi, – ', '1Ma 10:53': 'svedl jsem bitvu s ním, ve které byl poražen on i vojsko jeho od nás, a dosedli jsme na trůn království jeho – ', '1Ma 10:54': 'proto vejděme nyní spolu v přátelství; dej mi dceru svou za manželku, i budu zetěm tvým a dám dary tobě i jí, hodné tebe."', '1Ma 10:55': 'Král Ptolemeus odpověděl takto: „Šťastný den, v němž jsi navrátil se do země otců svých a dosedl jsi na trůn království jejich.', '1Ma 10:56': 'Proto nyní učiním tobě, oč jsi psal; ale přijeď mi vstříc do Ptolemaidy, abychom se viděli spolu a abych zasnoubil tobě (dceru) jak jsi řekl."', '1Ma 10:57': 'I vyšel Ptolemeus z Egypta, on i Kleopatra dcera jeho a přišel do Ptolemaidy léta stého šedesátého druhého.', '1Ma 10:58': 'Alexander král vyjel mu vstříc, i dal mu Kleopatru dceru svou a vystrojil jí svatbu v Ptolemaidě jak (činívají) králové s velikou okázalostí.', '1Ma 10:59': 'Tu napsal král Alexander Jonatovi, aby se vypravil na schůzku s ním.', '1Ma 10:60': 'Jonatas vyjel tedy se slávou do Ptolemaidy, setkal se s dvěma králi a dal jim mnoho stříbra, zlata a (jiných) darů, i nalezl milost před obličejem jejich.', '1Ma 10:61': 'I shlukli se proti němu muži jedovatí z Israele, muži nepraví, žalujíce na něho; ale král jich nedbal.', '1Ma 10:62': 'Ano rozkázal svléci Jonatu z roucha jeho a obléci jej v šarlat. Když se tak stalo, posadil ho král vedle sebe', '1Ma 10:63': 'a řekl knížatům svým: „Vyjděte s ním doprostřed města a ohlaste, ať žádný nežaluje na něho žádnou věc a nikdo ať ho v ničem neobtěžuje!"', '1Ma 10:64': 'Když viděli žalobníci slávu jeho, kterou oni rozhlašovali a jej oděného šarlatem, utekli všichni.', '1Ma 10:65': 'I zvelebil jej král, zapsal ho mezi první přátele a učinil ho vévodou a místním vladařem.', '1Ma 10:66': 'Jonatas pak vrátil se do Jerusalema s pokojem a s veselím.', '1Ma 10:67': 'Léta stého šedesátého pátého přišel Demetrius, syn Demetriův, z Kréty do země svých otců.', '1Ma 10:68': 'Král Alexander uslyšev to, zarmoutil se velmi a vrátil se do Antiochie.', '1Ma 10:69': 'Demetrius král ustanovil vůdcem Apollonia, který spravoval Célesyrii; (ten) sebrav veliké vojsko přiblížil se k Jamnii a vzkázal Jonatovi, nejvyššímu knězi', '1Ma 10:70': 'toto: „Ty sám jediný odpíráš nám; a jsem na posměch a na potupu, že ty proti nám moc provozuješ na horách.', '1Ma 10:71': 'Nyní tedy, doufáš-li v sílu svou, sestup k nám na rovinu a měřme se tu vespolek; neboť na mé straně jest moc válečná.', '1Ma 10:72': 'Otaž se a zvěz, kdo jsem já a ostatní, kteří jsou mi na pomoc, kteří také praví, že nemůže obstáti noha vaše před tváří naší, neboť dvakráte byli na útěk obráceni otcové tvoji v zemi své;', '1Ma 10:73': 'a nyní kterak budeš moci snésti jízdu a vojsko tak veliké na rovině, kde není kamene ani úskalí ani útočiště?"', '1Ma 10:74': 'Když uslyšel Jonatas řeči Apolloniovy, pohnut byl v mysli; i vybral deset tisíc mužů a vytáhl z Jerusalema; Šimon, bratr jeho, připojil se k němu, aby mu pomáhal;', '1Ma 10:75': 'položili se s vojskem u Joppe; zabránili mu však vstoupiti do města; byla tam totiž posádka Apolloniova – i dobýval ho.', '1Ma 10:76': 'Tu měšťané přestrašeni jsouce otevřeli mu, i opanoval Jonatas Joppe.', '1Ma 10:77': 'Uslyšev to Apollonius pojal tři tisíce jezdců a množství pěchoty.', '1Ma 10:78': 'A táhl k Azotu jako by chtěl projíti (jen), ale současně (také) vytrhl na rovinu, protože měl množství jezdců a v ty skládal naději. I hnal se po něm Jonatas k Azotu a svedli bitvu.', '1Ma 10:79': 'Apollonius byl zanechal tisíc jezdců v záloze tajně za nimi; – ', '1Ma 10:80': 'ale Jonatas zvěděl, že jsou zálohy za ním – (ti) obešli vojsko jeho a stříleli šípy na lid od jitra až do večera.', '1Ma 10:81': 'Lid však stál, jak byl rozkázal Jonatas, kdežto koně jejich umdlévali.', '1Ma 10:82': 'Tu vyvedl Šimon své vojsko a svedl bitvu s pěchotou – jezdci byli unaveni – i byli od něho poraženi a utekli.', '1Ma 10:83': 'A kteří se rozprchli po rovině, utekše do Azotu, vešli do chrámu Dagona, modly jejich, aby se tu zachovali.', '1Ma 10:84': 'Ale Jonatas zapáliv Azot a okolní osady nabral si z nich kořisti; také chrám Dagonův a všecky, kteří utekli do něho, spálil ohněm.', '1Ma 10:85': 'Těch, kteří padli mečem s těmi, kteří byli spáleni, bylo okolo osmi tisíců mužů.', '1Ma 10:86': 'Odtud hnul se Jonatas s vojskem a položil se s ním u Askalonu; i vyšli z města jemu vstříc s velikou slávou.', '1Ma 10:87': 'Poté vrátil se Jonatas se svými do Jerusalema; kořisti měli množství.', '1Ma 10:88': 'Když uslyšel Alexander král o těch věcech, oslavil ještě více Jonatu.', '1Ma 10:89': 'Poslal mu zlatou záponu, jak bývá obyčejem dávati příbuzným královým. A dal jemu Akkaron i všecko území jeho ve vlastnictví.', '1Ma 11:1': 'Král pak egyptský sebral vojska jako jest písku na břehu mořském; také množství lodí; snažil se totiž, aby lstivě zmocnil se království Alexandrova a připojil je ke království svému.', '1Ma 11:2': 'Vytáhl tedy do Syrie se slovy pokojnými; i otvírali mu města a vítali ho, byltě král Alexander přikázal, aby ho vítali, protože byl jeho tchán.', '1Ma 11:3': 'Ptolemeus pak vcházeje do měst nechával posádku v každém městě.', '1Ma 11:4': 'Když se přiblížil k Azotu, ukázali mu vypálený chrám Dagonův, Azot i s okolím pobořený, povržená těla a hromady zabitých v boji, kterých byli nadělali vedle cesty.', '1Ma 11:5': 'Vypravovali, že ty věci učinil Jonatas, aby uvedli jej v nenávist; král však mlčel.', '1Ma 11:6': 'Jonatas vypravil se králi vstříc do Joppe se slávou; pozdravili se vespolek a spali tam.', '1Ma 11:7': 'A doprovodiv Jonatas krále až k řece, která slove Eleuterus, vrátil se do Jerusalema.', '1Ma 11:8': 'Král Ptolemeus opanoval města až do Seleucie přímořské a zabýval se zlými úmysly proti Alexandrovi.', '1Ma 11:9': 'Poslal posly k Demetriovi se vzkazem: „Pojď a učiníme spolu smlouvu; dám tobě svou dceru, kterou má Alexander a kralovati budeš v království otce svého.', '1Ma 11:10': 'Jest mi totiž líto, že jsem jemu dal svou dceru, neboť mi ukládal o život."', '1Ma 11:11': 'Pomlouval ho, protože byl žádostiv království jeho.', '1Ma 11:12': 'I vzav jemu svou dceru dal ji Demetriovi; odtrhl se od Alexandra; nepřátelství jeho bylo zřejmo.', '1Ma 11:13': 'A všed Ptolemeus do Antiochie vstavil si na hlavu dva koruny: egyptskou a asijskou.', '1Ma 11:14': 'Král Alexander byl od těch časů v Cilicii; byliť odpadli od něha obyvatelé těch míst.', '1Ma 11:15': 'Alexander uslyšev to táhl proti němu do boje; tu vyvedl král Ptolemeus vojsko, potkal se s ním s velikou mocí a zahnal ho.', '1Ma 11:16': 'Alexander utekl do Arabie, aby tam došel ochrany, i nabyl král Ptolemeus vrchu.', '1Ma 11:17': 'Zabdiel Arab sťav Alexandrovi hlavu poslal ji Ptolemeovi.', '1Ma 11:18': 'Třetí den (nato) umřel (také) král Ptolemeus, posádky pak v pevnostech (od něho zanechané) byly vyhubeny od obyvatelstva (řečených) pevností.', '1Ma 11:19': 'I počal kralovati Demetrius léta stého šedesátého sedmého.', '1Ma 11:20': 'V ty dny shromáždil Jonatas Judovce, aby dobývali hradu jehrusalemského; nadělali proti němu dobývacích strojů mnoho.', '1Ma 11:21': 'Tu odešli někteří, kteří měli v nenávisti svůj národ, muži nešlechetní, ke králi Demetriovi a oznámili mu, že Jonatas obléhá hrad.', '1Ma 11:22': 'Ten uslyšev o tom, rozhněval se a hned přišel do Ptolemaidy a napsal Jonatovi, aby neobléhal (dále) hradu, ale ať se rychle vypraví k němu na rozhmluvu.', '1Ma 11:23': 'Jonatas uslyšev (to) kázal obléhati (dále) a vybrav průvodce ze starších israelských a z kněží vydal se v nebezpečí.', '1Ma 11:24': 'Nabrav zlata, stříbra, rouch a jiných darů mnoho jel ke králi do Ptolemaidy a nalezl milost před obličejem jeho.', '1Ma 11:25': 'Sočili sice na něho někteří nešlechetníci z národa jeho,', '1Ma 11:26': 'ale král zachoval se k němu tak, jako předhchůdci jeho, i povýšil ho přede všemi přáteli svými;', '1Ma 11:27': 'potvrdiv mu velekněžskou důstojnost a všelijaké jiné hodnosti, jež prve měl, učinil ho prvním z přátel.', '1Ma 11:28': 'Jonatas požádal krále, aby svobodné učinil Judsko a tři kraje od území samařského (oddělené) a slíbil mu tři sta hřiven.', '1Ma 11:29': 'Král svolil a napsal Jonatovi listinu o všech těch věcech tohoto znění;', '1Ma 11:30': '„Král Demetrius (vzkazuje) Jonatovi bratru i národu židovskému pozdrav.', '1Ma 11:31': 'Opis listu, který jsme napsali Lastenovi, otci svému, o vás, posíláme vám, abyste (o něm) věděli:', '1Ma 11:32': 'Král Demetrius otci Lastenovi pozdrav!', '1Ma 11:33': 'Národu židovskému, přátelům našim, kteří zachovávají povinnosti své k nám, usoudili jsme dobrodiní prokázati za oddanost jejich k nám.', '1Ma 11:34': 'Proto přidělujeme jim všecko území Judska jakož i tři kraje, (Aféremu,) Lydu a Ramatu, které přivtěleny jsou k Judsku od Samařska, i všecky končiny jejich. Všem, kteří obětují v Jerusalemě, (promíjíme) ty poplatky, které vybíral od nich prve král každý rok z úrody země i z ovoce.', '1Ma 11:35': 'Také ostatní poplatky, které náležely nám jménem desátků a daní, od tohoto času odpouštíme jim: také solné doly a koruny, kteréž nám byly přinášeny,', '1Ma 11:36': 'všecko jim odpouštíme; a nic z toho nebude zrušeno od nynějška až na věčné časy.', '1Ma 11:37': 'Protož nyní snažte se učiniti opis toho, a (ten) ať jest odevzdán Jonatovi a položen na svaté hoře na význačném místě."', '1Ma 11:38': 'Demetrius král vida, že jest pokojná vůči němu jeho země a že mu nic neodpírá, rozpustil všecko své vojsko, každého do svého, domova, kromě cizího vojska, které byl sebral s ostrovů pohanů; (proto) všecka vojska otců jeho pojala zášť proti němu.', '1Ma 11:39': 'Tryfon pak byl jeden z těch, kteří byli prve na straně Alexandrově; ten vida, že všecko vojsko reptá proti Demetriovi, odebral se k Emalchuelovi, Arabovi, který vychovával Antiocha, syna Alexandrova,', '1Ma 11:40': 'a naléhal na něho, aby mu ho vydal, aby se stal králem místo svého otce; oznámil mu také, co učinil Demetrius a že vojska jeho mají jej v nenávisti. Zůstal tam dlouho.', '1Ma 11:41': 'Tu poslal Jonatas ke králi Demetriovi, aby odvolal posádku z jerusalemského hradu a z (ostatních) pevností, neboť ustavičně přepadali Israele.', '1Ma 11:42': 'Demetrius vzkázal Jonatovi toto: „Nejen to učiním tobě a národu tvému, ale slavně zvelebím tebe i národ tvůj, jak se naskytne příležitost.', '1Ma 11:43': 'Protož nyní dobře učiníš, pošleš-li mi muže na pomoc, neboť odpadlo ode mne všecko vojsko mé."', '1Ma 11:44': 'Poslal mu tedy Jonatas tři tisíce udatných mužů do Antiochie; když přišli ke králi, byl potěšen král z příchodu jejich.', '1Ma 11:45': 'Tu shluklo se z měšťanů sto dvacet tisíc mužů a chtěli krále zabíti.', '1Ma 11:46': 'Král utekl do paláce; obyvatelé města však osadili ulice a počali útok.', '1Ma 11:47': 'Tu povolal král Židy na pomoc; (ti) shromáždili se všichni u něho; poté rozptýlili se všichni po městě', '1Ma 11:48': 'a pobili v ten den sto tisíc lidí; zapálili také město a nabrali mnoho kořisti toho dne; tak vysvobodili krále.', '1Ma 11:49': 'Vidouce pak měšťané, že vládnou Židé ve městě jak chtějí, zemdleli ve své odvaze a volali prosebně ke králi:', '1Ma 11:50': '„Podej nám pravici, a nechť přestanou Židé bojovati proti nám a proti městu!"', '1Ma 11:51': 'I odhodili svou zbraň a učinili mír. Tu oslaveni byli Židé před obličejem krále a před obličejem všech obyvatelů království jeho; na slovo vzati byli v říši. Navrátili se pak do Jerusalema majíce kořistí mnoho.', '1Ma 11:52': 'Když seděl (pevně) Demetrius král na trůně království svého, a když země byla pokojná před ním,', '1Ma 11:53': 'zvrátil všecko, cokoliv byl slíbil a zanevřel na Jonatu; neodměnil se jemu podle dobrodiní, která mu byl prokázal, ale sužoval ho náramně.', '1Ma 11:54': 'Poté však navrátil se Tryfon a s ním Antioch, mladičký chlapec, a prohlásil se králem vstaviv na sebe korunu.', '1Ma 11:55': 'Všecka vojska, která byl rozpustil Demetrius, shromáždila se k němu a bojovala proti onomu; Demetrius obrátiv se zády utekl.', '1Ma 11:56': 'Tryfon pak zmocnil se slonů a opanoval Antiochii.', '1Ma 11:57': 'Mladistvý Antioch psal Jonatovi toto: „Potvrzuji tebe v (nejvyšším) kněžství, ustanovuji tebe nad čtyřmi kraji a patřiti budeš k přátelům královským."', '1Ma 11:58': 'Poslal mu také nádoby k službě (stolní), dal mu právo píti ze zlaté číše, býti v šarlatě a míti zlatou záponu;', '1Ma 11:59': 'Šimona pak, bratra jeho, ustanovil vévodou od pomezí tyrského až ke hranicím egyptským.', '1Ma 11:60': 'Jonatas pak vyšed procházel města za řekou, i shromáždilo se k němu všecko vojsko syrské, aby mu pomáhalo. Když přišel k Askalonu, vyšli mu slavně vstříc z města.', '1Ma 11:61': 'Odtud táhl ke Gaze; obyvatelé Gazy se zavřeli; i oblehl je a spáliv okolí města zloupil je.', '1Ma 11:62': 'Tu prosili obyvatelé Gazy Jonatu, i podal jim pravici; vzav syny jejich v zástavu poslal je do Jerusalema; a prošel zemi až k Damašku.', '1Ma 11:63': 'Když pak uslyšel Jonatas, že přitáhli vůdcové Demetriovi do Kades, které jest v Galilei, s četným vojskem, chtějíce odstrčiti ho od vlivu na řízení říše,', '1Ma 11:64': 'vytáhl proti nim, Šimona však, bratra svého, zanechal v zemi.', '1Ma 11:65': 'Šimon položil se u Betsury a dobýval jí po mnoho dní obklíčiv ji.', '1Ma 11:66': 'Když ho žádali, aby přijal (jejich) pravici, podal jim ji, ale vyhnav je odtud zabral město a osadil je posádkou.', '1Ma 11:67': 'Jonatas a vojsko jeho položili se u vody Genesar a přede dnem vyrazili na rovinu Asor.', '1Ma 11:68': 'A aj, vojska cizozemců táhla proti nim na rovině; – na horách položili mu zálohy – on táhl proti nim.', '1Ma 11:69': 'Tu zálohy vyskočivše z míst svých daly se do boje.', '1Ma 11:70': 'I utekli, kteří byli na straně Jonatově všichni; žádný nezůstal z nich kromě Matatiáše, syna Absalomova, a Judy, syna Kalfova, důstojníka.', '1Ma 11:71': 'Tu roztrhl Jonatas roucha svá, nasypal si země na hlavu a modlil se.', '1Ma 11:72': 'A počav zase bojovati proti nim obrátil je na útěk, ačkoli odporovali.', '1Ma 11:73': 'Vidouce to jeho stoupenci, kteří utíkali, vrátili se k němu a honili s ním všecky až do Kades, do ležení jejich; a položili se táborem až tam.', '1Ma 11:74': 'V ten den padly z cizozemců tři tisíce mužů. Jonatas pak vrátil se do Jerusalema.', '1Ma 12:1': 'Jonatas tedy vida, že čas mu přeje, vybral muže a poslal je do Říma, aby utvrdili a obnovili s nimi přátelství;', '1Ma 12:2': 'také Sparťanům a do jiných míst rozeslal listy téhož obsahu.', '1Ma 12:3': 'I odešli do Říma a všedše do rady řekli: „Jonatas, nejvyšší kněz a národ židovský nás poslali, bychom obnovili přátelství a spojenectví podle předešlého (ujednání)."', '1Ma 12:4': 'Tehdy jim dali listy, (svědčící) příslušným úřadům míst, aby je doprovodili v pokoji do Judska.', '1Ma 12:5': 'List, který napsal Jonatas Sparťanům zněl takto:', '1Ma 12:6': 'Jonatas velekněz, starší lidu, kněží a ostatní národ židovský (posílá) Sparťanům, bratřím svým pozdrav.', '1Ma 12:7': 'Již prve Ariáš, který panoval u vás, poslal Oniášovi, nejvyššímu knězi list, že jste bratři naši, jak praví níže připojený opis.', '1Ma 12:8': 'Oniáš přijal posla s poctou, a přijal list, který oznamoval spojenectví a přátelství.', '1Ma 12:9': 'My, ačkoli nic z toho nepotřebujeme, ježto máme na potěšení svaté knihy, – a ty jsou, v našich rukou – ', '1Ma 12:10': 'přece jsme se pokusili poslati k vám (poselství), které by obnovilo bratrství a přátelství, abychom se snad neodcizili vám; neboť drahně času minulo od té doby, co jste k nám poslali.', '1Ma 12:11': 'My tedy každého času bez přestání ve dny sváteční i v jiné příslušné (dny) pamatujeme na vás při obětech, které podáváme a při modlitbách, které konáme, jak se sluší a patří pamatovati na bratry.', '1Ma 12:12': 'Tedy radujeme se z vaší slávy.', '1Ma 12:13': 'Nás však sevřelo se všech stran mnoho soužení jakož i mnoho válek, ježto bojovali proti nám králové, kteří jsou vůkol nás.', '1Ma 12:14': 'Nechtěli jsme však býti na obtíž vám ani jiným spojencům a přátelům našim v těch válkách.', '1Ma 12:15': 'Měli jsme totiž pomoc s nebe, i byli jsme vysvobozeni, kdežto nepřátelé naši byli pokořeni.', '1Ma 12:16': 'Proto vyvolili jsme Numenia, syna Antiochova a Antipatra, syna Jasonova, a poslali jsme je k Římanům, aby obnovili s nimi předešlé přátelství a spojenectví.', '1Ma 12:17': 'Poručili jsme jim také, aby i k vám se vypravili a pozdravili vás a dodali vám list náš o obnově našeho bratrství.', '1Ma 12:18': 'Nyní tedy dobře učiníte, dáte-li nám odpověď na to.', '1Ma 12:19': 'List, který poslal Oniášovi, zněl takto:', '1Ma 12:20': 'Ariáš, král Sparťanů Oniášovi veleknězi (posílá) pozdrav!', '1Ma 12:21': 'Nalezeno bylo v (jednom) spise o Sparťanech a o Židech, že jsou bratři a že jsou z pokolení Abrahamova.', '1Ma 12:22': 'Nyní tedy, když o tom víme, dobře učiníte, napíšete-li nám, jak dobře se máte;', '1Ma 12:23': 'i my budeme vám zase psáti. Dobytek náš a jmění naše jest vaše a vaše, naše. Poroučíme tedy, aby vám to bylo oznámeno.', '1Ma 12:24': 'Když uslyšel Jonatas, že se vrátili vůdcové Demetriovi s vojskem mnohem větším nežli prve, aby bojovali proti němu,', '1Ma 12:25': 'vytáhl z Jerusalema a táhl jim vstříc do krajiny Ematské; nechtěl jim totiž dáti chvíle, aby mohli vtrhnouti do země jeho.', '1Ma 12:26': 'Poslal pak vyzvědače do ležení jejich; ti vrátivše se oznámili, že míní přepadnouti je v noci.', '1Ma 12:27': 'Když tedy zapadlo slunce, rozkázal Jonatas svým bdíti a ve zbroji býti pohotově k boji přes celou noc; postavil také hlídky kolem ležení.', '1Ma 12:28': 'Proto nepřátelé uslyševše, že hotov jest Jonatas se svými k bitvě, báli se a strachovali se ve své duši, i zapálili ohně v ležení svém.', '1Ma 12:29': 'Jonatas však a ti, kteří s ním byli, nezpozorovali toho až ráno: viděli totiž světla hořeti.', '1Ma 12:30': 'Tehdy hnal se po nich Jonatas, ale nedostihl jich, ježto se byli přeplavili přes řeku Eleuterus.', '1Ma 12:31': 'Poté obrátil se Jonatas na Araby, kteří slují Zabaďané, porazil je a vzal jim kořist.', '1Ma 12:32': 'A sebrav se přitáhl do Damašku a prochodil všecku tu zemi.', '1Ma 12:33': 'Také Šimon vytáhnuv přišel až k Askalonu a k blízkým pevnostem; uchýliv se pak k Joppe dobyl ho;', '1Ma 12:34': '– byltě slyšel, že chtějí hrad vydati stoupencům Demetriovým; – a usadil tam strážné, aby je hlídali.', '1Ma 12:35': 'Když pak se Jonatas navrátil, svolal starší lidu a radil se s nimi, (jak) vystavěti pevnosti v Judsku,', '1Ma 12:36': 'vystavěti zdi v Jerusalemě a vyhnati velmi vysokou přehradu mezi hradem a městem, aby odloučil jej od města, aby byl sám o sobě, aby (jeho posádka) nemohla ani kupovati ani prodávati.', '1Ma 12:37': 'Tedy sešli se, aby opevnili město; část zdí, která byla nad potokem na východ slunce, byla spadla; opravil také tu, která sluje Kafeteta.', '1Ma 12:38': 'Šimon pak vystavěl Adiadu v Sefele, ohradil ji a opatřil vraty a závorami.', '1Ma 12:39': 'Tryfon toužil po tom, by mohl kralovati v Asii, vstaviti si na hlavu korunu a vztáhnouti ruku na krále Antiocha;', '1Ma 12:40': 'obával se však, že by snad nedopustil mu toho Jonatas, ale že by bojoval proti němu, i hledal ho jíti a zabíti. Vstav tedy přitáhl do Betsanu.', '1Ma 12:41': 'Také Jonatas vytáhnuv proti němu se čtyřicíti tisíci mužů vybraných k bitvě přitáhl do Betsanu.', '1Ma 12:42': 'Tryfon tedy vida, že přišel s vojskem velikým, bál se vztáhnouti na něho ruku,', '1Ma 12:43': 'a přijal ho s uctivostí, doporučil ho všem přátelům svým, dal mu dary a přikázal svým vojskům, aby ho poslouchali jako jeho samého.', '1Ma 12:44': 'A řekl Jonatovi: „Proč jsi obtěžoval všecek lid (tento), kdyžtě není války mezi námi?', '1Ma 12:45': 'Proto nyní odešli je domů; sobě pak vyber málo mužů, kteří by tě provázeli a pojď se mnou do Ptolemaidy, i dám ji tobě s jinými pevnostmi, s vojskem a se všemi činovníky, pak se obrátím a odtáhnu; vždyť proto jsem přišel."', '1Ma 12:46': '(Jonatas) tedy uvěřiv mu učinil jak (byl) řekl: propustil vojsko a (to) přitáhlo do Judska.', '1Ma 12:47': 'Tři tisíce mužů však nechal při sobě; dva tisíce z nich poslal do Galileje, tisíc pak šel s ním.', '1Ma 12:48': 'Ale když vtáhl Jonatas do Ptolemaidy, zavřeli Ptolemaidští brány města, jali ho a všecky, kteří byli vtáhli s ním, pobili mečem.', '1Ma 12:49': 'I poslal Tryfon vojsko a jízdu do země Galilejské a na velikou rovinu, aby pobili všecky stoupence Jonatovy.', '1Ma 12:50': 'Tu oni zvěděvše, že Jonatas je zajat a že zahynul se všemi, kteří s ním byli, povzbuzovali se vespolek a táhli hotovi jsouce k bitvě.', '1Ma 12:51': 'Když však ti, kteří je honili, viděli, že jim o život běží, vrátili se,', '1Ma 12:52': 'oni pak přišli všichni v pokoji do Judska. Oplakávali pak Jonatu a ty, kteří s ním byli, náramně; Israel kvílil pláčem velikým.', '1Ma 12:53': 'Všichni národové, kteří byli vůkol nich, hledali je potříti, neboť si (v duchu) řekli:', '1Ma 12:54': '„Nemají vůdce ani pomocníka; proto nyní bojujme proti nim a vyhlaďme z lidí památku jejich!"', '1Ma 13:1': 'Šimon uslyšev, že sebral Tryfon veliké vojsko, aby vtrhl do Judska a potřel je,', '1Ma 13:2': 'a vida, že se lid třese a bojí, vypravil se do Jerusalema, shromáždil lid', '1Ma 13:3': 'a napomínaje jich řekl: „Vy víte, jak veliké věci činili jsme pro zákon a pro svatyni, já, bratři moji a dům otce mého, a jakých svízelů jsme zakusili.', '1Ma 13:4': 'Proto zhynuli všichni bratři moji, k vůli Israelovi, a zůstal jsem já sám.', '1Ma 13:5': 'Nyní však odstup to ode mne, abych šetřiti měl života svého v kterýkoli čas soužení; nejsemť lepší nežli bratři moji.', '1Ma 13:6': 'Pomstím tedy národ svůj, svatyni, jakož i dítky naše a ženy; neboť sebrali se všichni národové, aby nás ze zášti potřeli."', '1Ma 13:7': 'Duch všeho lidu, jak uslyšel tyto řeči, rozpálil se', '1Ma 13:8': 'a odpověděl hlasem velikým toto: „Ty jsi vůdcem naším místo Judy a Jonaty, bratra tvého;', '1Ma 13:9': 'bojuj boj náš a všecko, cokoli řekneš nám, učiníme!"', '1Ma 13:10': 'Tu sebrav všecky muže schopné boje pospíšil si, aby dokonal všecky zdi Jerusalema a ohradil jej vůkol.', '1Ma 13:11': 'Jonatu pak, syna Absalomova, a s ním dostatečné vojsko poslal do Joppe, a (ten) vyhnav tamní obyvatelstvo, zůstal tam sám.', '1Ma 13:12': 'Tryfon hnul se od Ptolemaidy s vojskem velikým, aby vtrhl do Judska a Jonatu měl s sebou zajatého.', '1Ma 13:13': 'Šimon položil se (táborem) v Addus proti rovině.', '1Ma 13:14': 'Tryfon zvěděv, že Šimon nastoupil místo Jonaty, bratra svého, a že se chce s ním utkati v boji, vzkázal mu po poslech:', '1Ma 13:15': '„Pro peníze, které dluhuje Jonatas, bratr tvůj, do královské pokladny z úřadů, jež mu byly svěřeny, držíme ho v zajetí.', '1Ma 13:16': 'Nyní tedy pošli sto hřiven stříbra a dva syny jeho do zástavy, aby propuštěn jsa neodpadl od nás – a propustíme ho.', '1Ma 13:17': 'Šimon pochopil, že lstivě mluví s ním, přece však rozkázal dáti stříbro a chlapce, by neupadl do nepřátelství velikého u lidu israelského, který by řekl:', '1Ma 13:18': '„Že neposlal jemu stříbra a chlapců, proto zahynul (Jonatas)."', '1Ma 13:19': 'Poslal tedy chlapce a sto hřiven; ale on selhal a nepropustil Jonaty.', '1Ma 13:20': 'Poté táhl Tryfon do země, aby ji potřel; točili se cestou, která vede k Adoru; Šimon totiž a vojsko jeho byl jim ustavičně v boku kamkoli táhli.', '1Ma 13:21': 'Posádka pak hradu poslala Tryfonovi posly, aby rychle přišel po poušti a poslal jim špíže.', '1Ma 13:22': 'I vypravil Tryfon všecku jízdu, aby přitáhl (k nim) tu noc; ale napadlo velmi mnoho sněhu; proto nepřišel, (ale odtáhl) do Galaadu.', '1Ma 13:23': 'Když pak se přiblížil k Baskamě, zabil tam Jonatu i syny jeho.', '1Ma 13:24': 'Poté Tryfon obrátiv se odtáhl domů.', '1Ma 13:25': 'Tu Šimon poslav pro kosti Jonaty bratra svého, vzal a pochoval je v Modinu, městě svých otců.', '1Ma 13:26': 'Všichni Israelité oplakávali ho pláčem velikým; kvílili nad ním mnoho dní.', '1Ma 13:27': 'Šimon pak dal zříditi nad hrobem otce svého a bratří svých vysokou stavbu, aby ji bylo (z daleka) viděti, z kamene hlazeného napřed i vzadu;', '1Ma 13:28': 'a postavil sedm jehlanů, jeden proti druhému, otci a mateři a čtyřem bratřím;', '1Ma 13:29': 'okolo nich postavil veliké sloupy a na sloupech zbroj na věčnou památku; a vedle zbroje vytesané lodi, které by viděti bylo ode všech plavících se po moři.', '1Ma 13:30': 'Takový jest hrob, který udělal v Modinu, až do tohoto dne.', '1Ma 13:31': 'Tryfon lstivě nakládal s králem – chlapcem Antiochem, až ho zabil.', '1Ma 13:32': 'I stal se králem místo něho, vstaviv sobě korunu Asie a natropil mnoho zla v zemi.', '1Ma 13:33': 'Šimon pak opravil pevnosti Judské země ohradiv je vysokými věžemi a velikými zdmi, branami a závorami; nakladl také potravin do pevností.', '1Ma 13:34': 'A vybrav Šimon muže poslal je ke králi Demetriovi, aby ulevil zemi, neboť vše, co Tryfon činil, bylo lupičství.', '1Ma 13:35': 'Na to poselství odpověděl mu král Demetrius listem tohoto znění:', '1Ma 13:36': '„Král Demetrius (posílá) Šimonovi, nejvyššímu knězi a příteli králů, jakož i starším a národu židovskému, pozdrav!', '1Ma 13:37': 'Zlatou korunu a palmovou ratolest, kterou jste poslali, přijali jsme; hotovi jsme vejíti s vámi v dokonalý pokoj a napsati královským úředníkům, aby vám odpustili, co my odpouštíme.', '1Ma 13:38': 'Cokoliv totiž ustanovujeme, zůstane vám navždy. Pevnosti, které jste vystavěli, buďtež vaše.', '1Ma 13:39': 'Odpouštíme (vám), co jste přehlédli a opomněli až do dneška, i korunu, kterou jste dlužni, a bylo-li co jiného v Jerusalemě zdaněno, již nebude zdaněno.', '1Ma 13:40': 'A jsou-li kteří z vás způsobilí, aby zapsáni byli mezi naše osobní strážce, nechť jsou zapsáni a budiž mezi námi pokoj!"', '1Ma 13:41': '(Tak) bylo léta stého sedmdesátého sňato jho pohanů s Israele.', '1Ma 13:42': 'I počal národ israelský psáti v listinách a ve smlouvách „Léta prvního Šimona, nejvyššího kněze, velikého vojevůdce a vladaře židovského".', '1Ma 13:43': 'V těch dnech Šimon položiv se u Gazy obklíčil ji vojsky, nadělal dobývacích nástrojů, postavil je proti městu a udeřiv na jednu věž dobyl jí.', '1Ma 13:44': 'Když pak vpadli ti, kteří byli v nástroji, do města, nastalo ve městě veliké pohnutí.', '1Ma 13:45': 'Obyvatelé města vystoupili se ženami a s dětmi na zeď v roztržených rouchách a volali hlasem velikým žádajíce od Šimona, aby jim podal pravici.', '1Ma 13:46': 'Řekli: „Neodplacuj nám podle zlých skutků našich, ale podle milosrdenství svého."', '1Ma 13:47': 'Šimon usmířiv se nebojoval proti nim, ale vyhnal je z města a vyčistil domy, v nichž byly modly a teprve (pak) všel do něho s chválami a dobrořeče Pánu;', '1Ma 13:48': 'odstraniv z něho všelikou nečistotu usadil v něm muže, kteří by plnili zákon; a ohradiv je vystavěl si (v něm) bydliště.', '1Ma 13:49': 'Těm, kteří byli v jerusalemském hradě, zabráněno bylo vycházeti a vcházeti do země, kupovati a prodávati; i lačněli velmi a mnozí z nich zhynuli hladem.', '1Ma 13:50': 'Tu volali k Šimonovi, aby směli vzíti ho za pravici; i podal jim (ji), ale vyhnav je odtud očistil hrad od poskvrn.', '1Ma 13:51': 'Vešli do něho dvacátého třetího dne druhého měsíce léta stého sedmdesátého prvního s chválou, s palmovými ratolestmi, s harfami, s cimbály, s loutnami, s chválami a s písněmi, neboť vyhlazen byl nepřítel veliký z Israele.', '1Ma 13:52': 'Ustanovil pak, aby každý rok slaveny byly ty dny s veselím.', '1Ma 13:53': 'A ohradiv horu chrámovou vedle hradu bydlil tam sám i družina jeho.', '1Ma 13:54': 'Vida pak Šimon Jana, syna svého, že jest muž silný k boji, ustanovil ho vůdcem nade všemi vojsky; a ten bydlil v Gazaře.', '1Ma 14:1': 'Léta stého sedmdesátého druhého sebral král Demetrius své vojsko a táhl do Medie, aby si opatřil tamodtud posilu do boje proti Tryfonovi.', '1Ma 14:2': 'Tu Arsaces, král perský a medský uslyšev, že vtrhl Demetrius do jeho končin, poslal jednoho ze svých vojevůdců, aby ho živého jal [a přivedl k němu].', '1Ma 14:3': '(Ten) tedy vytáhl, porazil vojsko Demetriovo, a jav ho přivedl jej k Arsakovi, (který) jej uvěznil.', '1Ma 14:4': 'Všecko Judsko mělo pokoj po všecky dny Šimona, (který) vyhledával dobro národu svému; líbila se jim moc jeho a sláva jeho po všecky dny.', '1Ma 14:5': 'Mimo všecku svou slávu dobyl ještě Joppe, aby bylo přístavem; tím učinil průchod ostrovům mořským.', '1Ma 14:6': 'Rozšířil území národa svého a opanoval zemi.', '1Ma 14:7': 'Shromáždil ze zajetí mnohé a panoval nad Gazarou, Betsurou a hradem; odstranil z něho nečistoty a nebyl, kdo by se mu opřel.', '1Ma 14:8': 'Každý vzdělával svou zemi v klidu; země Judská vydávala úrody své a stromy rovin ovoce své.', '1Ma 14:9': 'Starší sedali všichni na ulicích a rozmlouvali o blahu země; jinoši pak obláčeli se nádherou válečného roucha.', '1Ma 14:10': 'Městům dodával špíže, činil z nich opevněné bašty, že bylo jmenováno slavné jméno jeho do končin země.', '1Ma 14:11': 'Způsobil pokoj v zemi, i veselil se Israel veselím velikým.', '1Ma 14:12': 'Každý sedal pod svým vinným kmenem a fíkem, aniž koho bylo, kdo by je vystrašil.', '1Ma 14:13': 'Nebylo na zemi, kdo by proti nim válčil; králové byli potřeni v ty dny.', '1Ma 14:14': 'Pozdvihoval všecky ponížené lidu svého, vyhledával zákona, vyhladil každého odpadlíka a zločince.', '1Ma 14:15': 'Svatyni zvelebil a nářadí svatyně rozmnožil.', '1Ma 14:16': 'Když bylo slyšeti v Římě a až ve Spartě, že jest Jonatas mrtev, zarmoutili se náramně.', '1Ma 14:17': 'Ale když se dověděli, že se stal Šimon, bratr jeho, nejvyšším knězem místo něho a ten že drží všecku tu krajinu i města v ní,', '1Ma 14:18': 'psali mu na měděných deskách, aby obnovili přátelství a spojenectví, ve které byli vešli s Judou a s Jonatou, bratřími jeho.', '1Ma 14:19': '(Ten list) byl předčítán před shromážděním (lidu) v Jerusalemě. List, který poslali Sparťané, zněl takto:', '1Ma 14:20': '„Spartští vladaři a města (posílají) Šimonovi, nejvyššímu knězi, starším, kněžím i ostatnímu lidu židovskému, (svým) bratřím, pozdrav!', '1Ma 14:21': 'Poslové, poslaní k našemu národu, oznámili nám o vaší cti a slávě i radosti; radovali jsme se z příchodu jejich.', '1Ma 14:22': 'To, co pravili, zapsali jsme do usnesení lidu takto: „Numenius Antiochův a Antipater Jasonův, poslové judští, přišli k nám, aby obnovili s námi předešlé přátelství.', '1Ma 14:23': 'Národ se usnesl, že přijme ty muže slavně a že dá vložiti přepis řečí jejich do zvláštních státních knih, aby byl (tam) na památku národu Sparťanů. Opis toho byl napsán Šimonovi veleknězi."', '1Ma 14:24': 'Poté poslal Šimon Numenia do Říma s velikým zlatým štítem vážícím tisíc min, aby upevnil s nimi spolek. Když uslyšel lid [římský]', '1Ma 14:25': 'o těchto událostech, řekli: „Jaké poděkování učiníme Šimonovi a synům jeho?', '1Ma 14:26': 'Neboť on pozdvihl své bratry, zapudil bojem nepřátele Israelovy a (s bratřími svými) zajistil mu svobodu." I napsali to na měděné desky, které postavili na sloupy na hoře Sion.', '1Ma 14:27': 'Ten nápis zněl takto : „Osmnáctého dne měsíce elul léta stého sedmdesátého druhého, léta třetího panování velekněze Šimona v Asaramel', '1Ma 14:28': 'oznámeno bylo ve velikém shromáždění kněží, lidu, činovníků národa jakož i starších země toto: Protože bývaly často války v zemi naší,', '1Ma 14:29': 'Šimon, syn Matatiášův, Jaribovec a bratří jeho vydávajíce se v nebezpečí odpírali nepřátelům národa svého, aby obstála svatyně jejich a zákon; slávou velikou oslavili svůj národ.', '1Ma 14:30': 'Když sjednotil Jonatas národ svůj a stal se jemu nejvyšším knězem, a když přiřazen byl k lidu svému:', '1Ma 14:31': 'tu chtěli nepřátelé jejich pošlapati a zpustošiti zemi jejich a vztáhnouti ruce na svatyni jejich.', '1Ma 14:32': 'Tehdy opřel se tomu Šimon, bojoval za svůj národ, s velikým nákladem (svých) peněz ozbrojil vojáky národu svého a platil je.', '1Ma 14:33': 'Ohradil judská města, také Betsuru, která byla při hranicích země Judské, kde bývaly prve zbraně nepřátelské a usadil tam judskou posádku.', '1Ma 14:34': 'Ohradil také Joppe, které bylo u moře, dále Gazaru, která jest při hranicích Azotska, kde bydlili prve nepřátelé, usadil tam Judovce a uložil tam vše, čeho bylo třeba k udržení jich.', '1Ma 14:35': 'Lid vida dílo Šimonovo a slávu, kterou si umínil zjednati národu svému, ustanovil jej svým vůdcem a veleknězem, protože on učinil všecky ty věci a pro spravedlnost a věrnost, kterou zachoval národu svému a že vyhledával každým způsobem povznésti svůj lid.', '1Ma 14:36': 'Za dnů jeho dařilo se (dílo) rukou jeho, aby vypleněni byli pohané ze země jejich i ti, kteří byli v městě, Davidově v Jerusalemě a na hradě, že kterého vycházeli a poskvrňovali vše, co jest kolem svatyně na veliký úkor svatosti (její);', '1Ma 14:37': 'osadil jej Judovci na obranu země i města a zvýšil zdi jerusalemské.', '1Ma 14:38': 'Král Demetrius potvrdil mu velekněžství', '1Ma 14:39': 'podle toho, učinil jej přítelem svým a oslavil ho slávou velikou.', '1Ma 14:40': 'Byltě slyšel, že byli Židé od Římanů prohlášeni za přátelé, spojence a bratry a že byli poslové Šimonovi slavně přijati.', '1Ma 14:41': 'Židé tedy a kněží jejich se usnesli, aby byl jejich vladařem a nejvyšším knězem na věky, dokud by nepovstal prorok spolehlivý;', '1Ma 14:42': 'aby byl jejich vojevůdcem, aby pečoval o svatyni, aby ustanovoval činovníky nad bohoslužbou, nad zemí, nad zbrojí a nad pevnostmi,', '1Ma 14:43': 'aby pečoval o svatyni, aby ho všichni poslouchali, aby jeho jménem spisovány byly všecky listiny v zemi, aby se obláčel v šarlat a zlato,', '1Ma 14:44': 'a nikomu z lidu nebo z kněží aby nebylo dovoleno zrušiti něco z těch práv nebo vzpírati se proti tomu, co on praví, aneb svolati shromáždění v zemi bez něho, neb obláčeti se v šarlat a užívati zlaté zápony.', '1Ma 14:45': 'Kdo by pak proti tomu učinil nebo zrušil něco z těch věcí, bude hoden trestu.', '1Ma 14:46': 'Zalíbilo se tedy všemu lidu ustanoviti Šimonovi právo, by směl jednati podle toho, co bylo řečeno.', '1Ma 14:47': 'Šimon to přijal a souhlasil s tím, aby zastával velekněžství, aby vůdcem byl a knížetem národa židovského i kněhží, aby vládl nade všemi."', '1Ma 14:48': 'Tento nápis kázali vrýti do měděných desk a postaviti je v ohradě svatyně na význačném místě;', '1Ma 14:49': 'opis pak toho (nápisu) vložiti do pokladnice, aby jej měl Šimon a synové jeho.', '1Ma 15:1': 'Král Antioch, syn Demetriův poslal s ostrovů mořských list Šimonovi knězi a knížeti národa židovského i všemu národu', '1Ma 15:2': 'tohoto znění: „Král Antioch (vzkazuje) Šimonovi veleknězi a národu židovskému pozdrav!', '1Ma 15:3': 'Poněvadž někteří nešlechetnici zabrali království našich otců a já chci zase dobýti království a obnoviti je jako bývalo prve, sebral jsem množství vojska a dal jsem si nadělati válečných lodí;', '1Ma 15:4': 'a (že) chci vystoupiti na pevninu, abych pomstil se nad těmi, kteří zkazili naši zemi a kteří obrátili v poušť mnoho měst v království mém:', '1Ma 15:5': 'proto nyní potvrzuji tobě (odpuštění) všech dávek, které tobě odpustili přede mnou všichni králové, jakož i kterýchkoli jiných darů (které) odpustili tobě,', '1Ma 15:6': 'a dovoluji tobě, abys raziti směl vlastní mince ve své zemi.', '1Ma 15:7': 'Jerusalem budiž svatý a svobodný. Všecka pak zbroj, která zkována jest a pevnosti, které jsi vystavěl, které držíš, ať zůstanou tobě.', '1Ma 15:8': 'A vše, co dlužíš králi nebo co budoucně mu dlužiti budeš, od této chvíle na všecky časy budiž ti odpuštěno.', '1Ma 15:9': 'Až pak dobudeme království svého, oslavíme tebe, národ tvůj i chrám slávou velikou, aby zřejmá byla sláva vaše po vší zemi."', '1Ma 15:10': 'Léta stého sedmdesátého čtvrtého vtáhl Antioch do země svých otců, i sešla se k němu všecka vojska, takže málo jich zůstalo, s Tryfonem.', '1Ma 15:11': 'Král Antioch stíhal ho, i přibyl do Dory na útěku pomořím.', '1Ma 15:12': 'Věděl totiž, že se shrnulo (na něho) neštěstí a že ho vojsko opustilo.', '1Ma 15:13': 'Tu položil se Antioch u Dory se sto dvacíti tisíci bojovníků a osmi tisíci jezdců.', '1Ma 15:14': 'Obklíčili město, lodi připojily se od moře, takže sevřeli město od země i od moře a nedali nikomu vjíti nebo vyjíti.', '1Ma 15:15': 'Přišel pak Numenius a průvodčí jeho z Říma města majíce listy svědčící králům a zemím tohoto obsahu:', '1Ma 15:16': '„Lucius konsul římský (vzkazuje) Ptolemeovi králi pozdrav!', '1Ma 15:17': 'Poslové židovští, přátelé naši, poslaní od Šimona, velekněze jakož i od národa židovského přišli k nám, aby obnovili dávné přátelství a společenství.', '1Ma 15:18': 'Přinesli také štít zlatý (za) tisíc min.', '1Ma 15:19': 'I usnesli jsme se, že budeme psáti králům a zemím, by jim nečinili nic zlého, aby neválčili proti nim ani proti městům ani proti zemím jejich; dále by nepodporovali těch, kteří by válčili proti nim.', '1Ma 15:20': 'Uznali jsme také za dobré, přijmouti od nich štít.', '1Ma 15:21': 'Jestliže tedy někteří nešlechetnici utekli ze země jejich k vám vydejte je veleknězi Šimonovi, ať je potrestá podle zákona svého."', '1Ma 15:22': 'Totéž bylo psáno také králi Demetriovi, Attalovi, Ariaratovi a Arsakovi,', '1Ma 15:23': 'dále do všech zemí, do Lampsaku, Sparťanům, na Delus, do Myndu, do Sicyonu, do Karie, na Samos, do Pamfilie, do Lycie, do Alikarnasu, na Kos, do Sidy, do Aradu, na Rhodus, do Faselidy, do Gortyny, do Knidu, na Cyprus a do Cyreny.', '1Ma 15:24': 'Opis toho napsali Šimonovi veleknězi a národu židovskému.', '1Ma 15:25': 'Antioch král ležel s vojskem u Dory druhý (den), přiváděl k ní ustavičně (nové) vojsko, dal nastavěti dobývacích nástrojů a zavřel Tryhfona, aby nemohl se hnouti.', '1Ma 15:26': 'Šimon poslal mu dva tisíce vybraných mužů na pomoc, stříbro, zlato a mnoho (válečného) nářadí;', '1Ma 15:27': 'ale (Antioch) nechtěl těch věcí přijmouti, zrušil vše, co s ním byl prve smluvil a zanevřel na něho.', '1Ma 15:28': 'A poslal k němu Atenobia, jednoho ze svých přátel na domluvu s ním; vzkázal: „Vy držíte Joppe, Gazeru a jerusalemský hrad, města království mého;', '1Ma 15:29': 'okolí jejich jste zpustošili, pohromu velikou jste způsobili v zemi a zabrali jste mnoho míst v království mém.', '1Ma 15:30': 'Proto nyní vydejte ta města, která jste opanovali, jakož i daně z míst mimo hranice judské, nad nimiž jste vládli.', '1Ma 15:31': 'Není-li vám libo, dejte za ně pět set hřiven stříbra; a za zkázu, kterou jste učinili, a za daně z měst, jiných pět set hřiven; ne-li přitáhneme a válčiti budeme proti vám."', '1Ma 15:32': 'Přišed tedy Atenobius, přítel králův do Jerusalema a vida nádheru Šimonovu, lesk zlata a stříbra, jakož i četné služebnictvo, užasl se; poté oznámil jemu slova králova.', '1Ma 15:33': 'Šimon mu odpověděl: „Nezabrali jsme cizí země, aniž držíme cizí majetek, ale (držíme) dědictví po svých otcích, které bylo nespravedlivě od našich nepřátel na čas držáno.', '1Ma 15:34': 'My tedy majíce (vhodný) čas, vracíme sobě zase dědictví po svých otcích.', '1Ma 15:35': 'Pokud pak běží o Joppe a Gazaru, kterých žádáš, (právě) ty činívaly v lidů i v zemi naší velikou zkázu; (přes to) dáme za ně sto hřiven." Atenobius neodpověděl mu slova,', '1Ma 15:36': 'ale navrátiv se s hněvem ke králi podal mu zprávu o té odpovědi, jakož i o nádheře Šimonově a o všem, co byl viděl; tu se král rozhněval hněvem velikým.', '1Ma 15:37': 'Tryfon pak utekl po. lodi do Ortosiady.', '1Ma 15:38': 'Tu král ustanovil Cendebea vladařem v pomoří dav mu pěchotu i jízdu.', '1Ma 15:39': 'A rozkázal mu král, by se hnul s vojskem proti Judsku; rozkázal mu také, aby vystavěn byl Gedor, aby opevněny byly brány města a proti lidu aby válčil. Král sám pak pronásledoval Tryfona.', '1Ma 15:40': 'Přitáhl Cendebeus k Jamnii a počal znepokojovati lid, pošlapávati Judsko, zajímati lidi, zabíjeti je a stavěti Gedor.', '1Ma 15:41': 'A postavil tam jezdce i pěchotu, aby vycházeli a procházeli cesty Judska, jak mu byl král poručil.', '1Ma 16:1': 'Tehdy Jan vypraviv se z Gazary oznámil Šimonovi, svému otci, co učinil Cendebeus v lidu jejich.', '1Ma 16:2': 'Šimon povolav dva starší syny, Judu a Jana řekl jim: “Já, bratři moji a dům otce mého bojovali jsme proti nepřátelům Israelovým od mládí až do tohoto dne, a zdařilo se nám rukama našima vysvoboditi Israele několikrát.', '1Ma 16:3': 'Ale nyní zestárl jsem, vy tedy nastupte na místo mne a bratří mých; vytáhnouce bojujte za náš národ! Pomoc pak s nebe budiž s vámi!"', '1Ma 16:4': 'Poté vybral ze země dvacet tisíc válečníků, také jezdců a táhli na Cendebea; nocovali v Modinu.', '1Ma 16:5': 'Ráno vyrazili a táhli na rovinu: tu hle, vojsko veliké táhlo proti nim, pěšáci i jezdci, a potok byl mezi nimi.', '1Ma 16:6': 'Položil se táborem proti nim on i lid jeho; vida pak, že se lid strachuje potok přejíti, přešel (jej) prve (sám); vidouc jej mužstvo, přešlo (jej) za ním.', '1Ma 16:7': 'Poté rozdělil lid; jízdu (postavil) do středu pěchoty; – jízda nepřátelská byla velmi četná – ', '1Ma 16:8': 'když pak zatroubili na posvátné polnice, byl Cendebeus obrácen na útěk i s vojskem; padlo z nich mnoho raněných, ostatní pak utekli do pevnosti. – ', '1Ma 16:9': 'Tehdy raněn byl Juda, Janův bratr. – Jan pak je pronásledoval, až přišel do Cedronu, který byl (onen) opevnil.', '1Ma 16:10': 'Utekli až na věže, jež byly na polích azotských. Zapálil jej ohněm. Padly z nich dva tisíce mužů. A vrátil se do Judska.', '1Ma 16:11': 'Ptolemeus, syn Abobův, ustanoven byl velitelem na rovině jerišské; měl mnoho stříbra a zlata,', '1Ma 16:12': 'ježto byl zetěm nejvyššího kněze.', '1Ma 16:13': 'I zpyšnělo srdce jeho. Chtěl se zmocniti země, proto zabýval se lstivými úmysly proti Šimonovi a synům jeho, aby je zahladil.', '1Ma 16:14': 'Šimon procházíval města, jež byla v Judsku, aby se mohl o ně postarati; tak přišel (také) do Jericha, on a Matatiáš, syn jeho, a Juda léta stého sedmdesátého sedmého, měsíce jedenáctého, to jest měsíce sabath.', '1Ma 16:15': 'Tu je přijal syn Abobův na pevnůstce, kterou byl vystavěl a která sluje Doch, lstivě: učinil jim veliké hody, ale skryl tam mužstvo.', '1Ma 16:16': 'Když pak Šimon a synové jeho byli se rozjařili nápojem, vstal Ptolemeus se svými, vzali zbroj svou, vešli do hodovny a zabili jej, dva syny jeho, jakož i několik sluhů jeho.', '1Ma 16:17': 'Tím dopustil se velikého. úskoku v Israeli a oplatil se zlým za dobré.', '1Ma 16:18': 'Poté Ptolemeus podal o tom písemnou zprávu králi se žádostí, aby mu poslal vojsko na pomoc a odevzdal mu jejich zemi, města a platy.', '1Ma 16:19': 'Jiné poslal do Gazary, aby zahladili Jana. Také tisícníky písemně obeslal k sobě, aby jim mohl dáti stříbro, zlato a (jiné) dary.', '1Ma 16:20': 'Jiné konečně poslal, aby se zmocnili Jerusalema a chrámové hory.', '1Ma 16:21': 'Ale jeden předběhl a oznámil Janovi v Gazaře, že zahynul otec a bratři jeho, a že (Ptolemeus) poslal, „aby zabili také tebe."', '1Ma 16:22': 'Když to uslyšel, užasl se náramně; a zjímav ty muže, kteří byli přišli, aby ho zahubili, pobil je; neboť věděl, že usiloval ho zahubiti.', '1Ma 16:23': 'Ostatní zprávy o Janovi, o jeho válkách, o hrdinských činech jeho, které statečně vykonal, o stavbě zdí, jež postavil a o (jiných) skutcích jeho,', '1Ma 16:24': 'aj, ty zapsány jsou v knize letopisů kněžství jeho, od té doby co se stal veleknězem po svém otci.'}