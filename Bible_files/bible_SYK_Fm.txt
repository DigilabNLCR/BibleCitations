{'Fm 1:1': 'Pavel, vězeň Krista Ježíše, a bratr Timoteus Filemonovi, miláčkovi a spolupracovníku svému,', 'Fm 1:2': 'též (milé) sestře Appii a spolubojovníku svému Archippovi a církvi v tvém domě;', 'Fm 1:3': 'Milost a pokoj od Boha, Otce našeho, a Pána Ježíše Krista.', 'Fm 1:4': 'Děkuji Bohu svému, vždycky vzpomínaje na tebe ve svých modlitbách,', 'Fm 1:5': 'ježto slyším o tvé lásce a víře, kterou máš v Pána Ježíše a ke všem věřícím,', 'Fm 1:6': 'aby účastenství víry tvé bylo účinné v poznání všelikého (díla) dobrého, které jest mezi vámi (vzhledem) ke Kristu Ježíši.', 'Fm 1:7': 'Neboť radost velikou jsem měl a potěchu z tvé lásky, že (totiž) srdce věřících občerstvilo se skrze tebe, bratře.', 'Fm 1:8': 'Proto ačkoli mám v Kristu Ježíši plnou svobodu přikazovat tobě, co náleží,', 'Fm 1:9': 'přece pro lásku raději prosím; jsa takový, jako Pavel stařec, nyní pak i vězeň (pro) Ježíše Krista,', 'Fm 1:10': 'prosím tě za svého syna, jehož jsem zplodil v okovech, za Onesima,', 'Fm 1:11': 'jenž někdy byl ti neužitečný, nyní však tobě i mne (jest) užitečný, jehož ti zase posílám.', 'Fm 1:12': 'Ty ho přijmi jako mé srdce.', 'Fm 1:13': 'Rád bych ho byl podržel u sebe, aby místo tebe posluhoval mi v okovech (které trpím) pro evangelium,', 'Fm 1:14': 'avšak bez tvého souhlasu nechtěl jsem nic učiniti, aby dobrý skutek tvůj nebyl jako z přinucení, nýbrž dobrovolný.', 'Fm 1:15': 'Snad proto odešel od tebe na krátký čas, abys ho obdržel na věky,', 'Fm 1:16': 'ne již jako otroka, nýbrž více než otroka, jako bratra milého, zvláště mně, a čím více tobě i v těle i v Pánu.', 'Fm 1:17': 'Máš-li mě tedy za účastníka, přijmi ho jako mne;', 'Fm 1:18': 'jestli ti v něčem ublížil aneb dluhuje, přičti to mně,', 'Fm 1:19': 'já Pavel píši to svojí rukou, já to zaplatím, ať nedím, tobě, neboť mi dluhuješ i sebe sama.', 'Fm 1:20': 'Ano, bratře, ať mám z tebe ten užitek v Pánu; občerstvi mé srdce v Kristu.', 'Fm 1:21': 'Důvěřuje v tvoji poslušnost, píši ti věda, že učiniš i nadto, co pravím.', 'Fm 1:22': 'Zároveň však připrav mi pohostinství, neboť doufám, že modlitbami vašimi budu vám darován.', 'Fm 1:23': 'Pozdravuje tě Epafras, můj spoluvězeň v Kristu Ježíši,', 'Fm 1:24': 'Marek, Aristarchus, Demas a Lukáš, moji to spolupracovníci.', 'Fm 1:25': 'Milost Pána našeho Ježíše Krista budiž s duchem vaším. Amen.'}