{'Ef 1:1': 'Pavel apoštol Jezukristův, skrze vůli Boží, svatým, kteří jsou v Efezu, a věrným v Kristu Ježíši:', 'Ef 1:2': 'Milost vám a pokoj od Boha Otce našeho a Pána Jezukrista.', 'Ef 1:3': 'Požehnaný Bůh a Otec Pána našeho Jezukrista, kterýž požehnal nám všelikým požehnáním duchovním v nebeských věcech v Kristu,', 'Ef 1:4': 'Jakož vyvolil nás v něm před ustanovením světa, abychom byli svatí a nepoškvrnění před oblíčejem jeho v lásce,', 'Ef 1:5': 'Předzřídiv nás k zvolení za syny skrze Ježíše Krista pro sebe, podlé dobře libé vůle své,', 'Ef 1:6': 'K chvále slávy milosti své, kterouž vzácné nás učinil v tom nejmilejším.', 'Ef 1:7': 'V němž máme vykoupení skrze krev jeho, totiž odpuštění hříchů, podlé bohatství milosti jeho,', 'Ef 1:8': 'Kterouž rozhojnil k nám ve vší moudrosti a opatrnosti,', 'Ef 1:9': 'Oznámiv nám tajemství vůle své podlé dobré líbosti své, kterouž předuložil byl sám v sobě,', 'Ef 1:10': 'Aby v dokonání plnosti časů v jedno shromáždil všecko v Kristu, buď nebeské věci, buď zemské.', 'Ef 1:11': 'V kterémž i k losu připuštěni jsme, předzřízeni byvše, podlé předuložení toho, kterýž všecko působí podlé rady vůle své,', 'Ef 1:12': 'Abychom tak byli k chvále slávy jeho my, kteříž jsme prvé naději měli v Kristu.', 'Ef 1:13': 'V kterémž i vy naději máte, slyševše slovo pravdy, totiž evangelium spasení svého, skrze kteréž také, uvěřivše, znamenáni jste Duchem zaslíbení svatým,', 'Ef 1:14': 'Kterýž jest závdavek dědictví našeho, na vykoupení toho, což jím dobyto jest, k chvále slávy jeho.', 'Ef 1:15': 'Protož i já, slyšev o vaší víře v Pánu Ježíši, a o lásce ke všechněm svatým,', 'Ef 1:16': 'Nepřestávám díků činiti z vás, zmínku čině o vás na modlitbách svých,', 'Ef 1:17': 'Aby Bůh Pána našeho Jezukrista, Otec slávy, dal vám Ducha moudrosti a zjevení ku poznání jeho,', 'Ef 1:18': 'A tak osvícené oči mysli vaší, abyste věděli, která by byla naděje povolání jeho, a jaké bohatství slávy dědictví jeho v svatých,', 'Ef 1:19': 'A kterak jest nesmírná velikost moci jeho k nám věřícím podlé působení mocnosti síly jeho.', 'Ef 1:20': 'Kteréž dokázal na Kristu, vzkřísiv jej z mrtvých, a posadiv na pravici své na nebesích,', 'Ef 1:21': 'Vysoce nade všecko knížatstvo, i mocnosti, i moci, i panstvo, i nad každé jméno, kteréž se jmenuje, netoliko v věku tomto, ale i v budoucím.', 'Ef 1:22': 'A všecko poddal pod nohy jeho, a jej dal hlavu nade všecko církvi,', 'Ef 1:23': 'Kteráž jest tělo jeho, a plnost všecko ve všech naplňujícího.', 'Ef 2:1': 'I vás obživil mrtvé v vinách a hříších,', 'Ef 2:2': 'V nichž jste někdy chodili podlé obyčeje světa tohoto, a podlé knížete mocného v povětří, ducha toho, kterýž nyní dělá v synech zpoury.', 'Ef 2:3': 'Mezi nimiž i my všickni obcovali jsme někdy v žádostech těla svého, činivše to, což se líbilo tělu a mysli, a byli jsme z přirození synové hněvu jako i jiní.', 'Ef 2:4': 'Ale Bůh, bohatý jsa v milosrdenství pro velikou lásku svou, kterouž zamiloval nás,', 'Ef 2:5': 'Také i nás, když jsme mrtví byli v hříších, obživil spolu s Kristem, (milostí spaseni jste),', 'Ef 2:6': 'A spolu s ním vzkřísil, i posadil na nebesích v Kristu Ježíši,', 'Ef 2:7': 'Aby ukázal v věku budoucím nepřevýšené bohatství milosti své, z dobroty své k nám v Kristu Ježíši.', 'Ef 2:8': 'Nebo milostí spaseni jste skrze víru, (a to ne sami z sebe, darť jest to Boží),', 'Ef 2:9': 'Ne z skutků, aby se někdo nechlubil.', 'Ef 2:10': 'Jsme zajisté jeho dílo, jsouce stvořeni v Kristu Ježíši k skutkům dobrým, kteréž Bůh připravil, abychom v nich chodili.', 'Ef 2:11': 'Protož pamatujte, že vy někdy pohané podlé těla, kteříž jste slouli neobřízka od těch, kteříž slouli obřízka na těle, kteráž se působí rukama,', 'Ef 2:12': 'Vy jste byli onoho času bez Krista, odcizení od společnosti Izraele, a cizí od úmluv zaslíbení, naděje nemající, a bez Boha na světě.', 'Ef 2:13': 'Ale nyní v Kristu Ježíši vy, kteříž jste někdy byli dalecí, blízcí učiněni jste skrze krev Kristovu.', 'Ef 2:14': 'Nebo onť jest pokoj náš, kterýž učinil oboje jedno, zbořiv hradbu dělící na různo,', 'Ef 2:15': 'A nepřátelství, totiž zákon přikázaní v ustanoveních, vyprázdniv skrze tělo své, aby ty oboje vzdělal v samém sobě v jednoho nového člověka, tak čině pokoj,', 'Ef 2:16': 'A v mír uvodě oboje v jenom těle Bohu skrze kříž, vyhladiv nepřátelství skrze něj.', 'Ef 2:17': 'A přišed, zvěstoval pokoj vám, dalekým i blízkým.', 'Ef 2:18': 'Neboť skrze něho obojí máme přístup v jednom Duchu k Otci.', 'Ef 2:19': 'Aj, již tedy nejste hosté a příchozí, ale spoluměšťané svatých a domácí Boží,', 'Ef 2:20': 'Vzdělaní na základ apoštolský a prorocký, kdež jest gruntovní úhelný kámen sám Ježíš Kristus,', 'Ef 2:21': 'Na němž všecko stavení příslušně vzdělané roste v chrám svatý v Pánu.', 'Ef 2:22': 'Na kterémž i vy spolu vzděláváte se v příbytek Boží, v Duchu svatém.', 'Ef 3:1': 'Pro tu příčinu já Pavel ten vězeň Krista Ježíše pro vás pohany,', 'Ef 3:2': 'Jestliže však jste slyšeli o milosti Boží, kteréž jest mi uděleno k přisluhování vám,', 'Ef 3:3': 'Že skrze zjevení oznámil mi tajemství, (jakož jsem prvé psal krátce;', 'Ef 3:4': 'Z čehož můžete, čtouce, porozuměti známosti mé v tajemství Kristovu);', 'Ef 3:5': 'Kteréž za jiných věků nebylo známo synům lidským, tak jako nyní zjeveno jest svatým apoštolům jeho a prorokům skrze Ducha,', 'Ef 3:6': 'Že jsou pohané spoludědicové a jednotělní, i spoluúčastníci zaslíbení jeho v Kristu skrze evangelium.', 'Ef 3:7': 'Kteréhož jsem učiněn slouha z daru milosti Boží sobě dané, podlé působení moci jeho.', 'Ef 3:8': 'Mně nejmenšímu ze všech svatých dána jest milost ta, abych mezi pohany zvěstoval ta nestihlá bohatství Kristova,', 'Ef 3:9': 'A vysvětlil všechněm, jaké by bylo obcování tajemství skrytého od věků v Bohu, kterýž všecko stvořil skrze Ježíše Krista,', 'Ef 3:10': 'Aby nyní oznámena byla knížatstvu a mocem na nebesích skrze církev rozličná moudrost Boží,', 'Ef 3:11': 'Podlé předuložení věčného, kteréž uložil v Kristu Ježíši Pánu našem,', 'Ef 3:12': 'V němž máme smělost a přístup s doufáním skrze víru jeho.', 'Ef 3:13': 'Protož prosím, abyste nehynuli v mých ssouženích pro vás, kteráž jsou sláva vaše.', 'Ef 3:14': 'Pro tuť příčinu klekám na kolena svá před Otcem Pána našeho Jezukrista,', 'Ef 3:15': 'Z něhož všeliká rodina na nebi i na zemi se jmenuje,', 'Ef 3:16': 'Aby vám dal, podlé bohatství slávy své, mocí posilněnu býti skrze Ducha svého na vnitřním člověku,', 'Ef 3:17': 'Aby Kristus skrze víru přebýval v srdcích vašich,', 'Ef 3:18': 'Abyste v lásce vkořeněni a založeni jsouce, mohli stihnouti se všechněmi svatými, kteraká by byla širokost, a dlouhost, a hlubokost, a vysokost,', 'Ef 3:19': 'A poznati přenesmírnou lásku Kristovu, abyste naplněni byli ve všelikou plnost Boží.', 'Ef 3:20': 'Tomu pak, kterýž mocen jest nade všecko učiniti mnohem hojněji, než my prosíme aneb rozumíme, podlé moci té, kterouž dělá v nás,', 'Ef 3:21': 'Tomu buď sláva v církvi skrze Krista Ježíše po všecky věky věků. Amen.', 'Ef 4:1': 'Prosímť tedy vás já vězeň v Pánu, abyste chodili tak, jakž hodné jest na to povolání, kterýmž povoláni jste,', 'Ef 4:2': 'Se vší pokorou, tichostí, i s snášelivostí, snášejíce se vespolek v lásce,', 'Ef 4:3': 'Usilujíce zachovávati jednotu Ducha v svazku pokoje.', 'Ef 4:4': 'Jedno jest tělo, a jeden Duch, jakož i povoláni jste v jedné naději povolání svého.', 'Ef 4:5': 'Jeden Pán, jedna víra, jeden křest,', 'Ef 4:6': 'Jeden Bůh a Otec všech, kterýž jest nade všecko, a skrze všecko, i ve všech vás.', 'Ef 4:7': 'Ale jednomu každému z nás dána jest milost podlé míry obdarování Kristova.', 'Ef 4:8': 'Protož dí: Vstoupiv na výsost, jaté vedl vězně, a dal dary lidem.', 'Ef 4:9': 'Ale to, že vstoupil, co jest, jediné že i sstoupil prvé do nejnižších stran země?', 'Ef 4:10': 'Ten pak, kterýž sstoupil, onť jest, kterýž i vstoupil vysoko nade všecka nebesa, aby naplnil všecko.', 'Ef 4:11': 'A onť dal některé zajisté apoštoly, některé pak proroky, jiné pak evangelisty, jiné pak pastýře a učitele,', 'Ef 4:12': 'Pro spořádání svatých, k dílu služebnosti, pro vzdělání těla Kristova,', 'Ef 4:13': 'Až bychom se sběhli všickni v jednotu víry a známosti Syna Božího, v muže dokonalého, v míru postavy plného věku Kristova,', 'Ef 4:14': 'Abychom již více nebyli děti, zmítající se a točící každým větrem učení v neustavičnosti lidské, v chytrosti k oklamávání lstivému;', 'Ef 4:15': 'Ale upřímě se majíce v lásce, rosťme v toho všelijak, kterýž jest hlava, totiž v Krista.', 'Ef 4:16': 'Z kteréhož všecko tělo příslušně spojené a svázané po všech kloubích přisluhování, podlé vnitřní moci v míru jednoho každého ouda, zrůst, jakž na tělo přísluší, béře, k vzdělání svému v lásce.', 'Ef 4:17': 'A protož totoť pravím a osvědčuji skrze Pána, abyste již více nechodili, jako i jiní pohané chodí, v marnosti mysli své,', 'Ef 4:18': 'Zatemnění v rozumu, odcizeni jsouce od života Božího, pro neznámost, kteráž jest v nich z zatvrzení srdce jejich.', 'Ef 4:19': 'Kteříž zoufavše sobě, vydali se v nestydatost, aby všelikou nečistotu páchali s chtivostí.', 'Ef 4:20': 'Ale vy ne tak jste se vyučili od Krista,', 'Ef 4:21': 'Ač jestliže jste ho slyšeli, a o něm byli vyučeni, jakž jest pravda v Ježíšovi,', 'Ef 4:22': 'Totiž, žeť vám náleží složiti ono první obcování podlé toho starého člověka, rušícího se, podlé žádosti oklamávajících,', 'Ef 4:23': 'Obnoviti se pak duchem mysli své,', 'Ef 4:24': 'A obléci toho nového člověka, podlé Boha stvořeného, v spravedlnosti a v svatosti pravdy.', 'Ef 4:25': 'Protož složíce lež, mluvtež pravdu jeden každý s bližním svým; nebo jsme vespolek oudové.', 'Ef 4:26': 'Hněvejte se, a nehřešte; slunce nezapadej na hněvivost vaši.', 'Ef 4:27': 'Nedávejte místa ďáblu.', 'Ef 4:28': 'Kdo kradl, již více nekraď, ale raději pracuj, dělaje rukama, což dobrého jest, aby měl, z čeho uděliti nuznému.', 'Ef 4:29': 'Žádná řeč mrzutá nevycházej z úst vašich, ale jestli jaká dobrá k vzdělání užitečnému, aby dala milost posluchačům.', 'Ef 4:30': 'A nezarmucujte Ducha svatého Božího, kterýmž znamenáni jste ke dni vykoupení.', 'Ef 4:31': 'Všeliká hořkost, a rozzlobení se, i hněv, i křik, i rouhání buď odjato od vás, se vší zlostí,', 'Ef 4:32': 'Ale buďte k sobě vespolek dobrotiví, milosrdní, odpouštějíce sobě vespolek, jakož i Bůh v Kristu odpustil vám.', 'Ef 5:1': 'Buďtež tedy následovníci Boží, jakožto synové milí.', 'Ef 5:2': 'A choďte v lásce, jako i Kristus miloval nás, a vydal sebe samého za nás, dar a obět Bohu u vůni rozkošnou.', 'Ef 5:3': 'Smilstvo pak a všeliká nečistota, neb lakomství, aniž jmenováno buď mezi vámi, jakož sluší na svaté,', 'Ef 5:4': 'A mrzkost, ani bláznové mluvení, ani šprymování, kteréžto věci jsou nenáležité, ale raději díků činění.', 'Ef 5:5': 'Víte zajisté o tom, že žádný smilník aneb nečistý, ani lakomec, (jenž jest modloslužebník), nemá dědictví v království Kristově a Božím.', 'Ef 5:6': 'Žádný vás nesvoď marnými řečmi; nebo pro takové věci přichází hněv Boží na syny nepoddané.', 'Ef 5:7': 'Nebývejtež tedy účastníci jejich.', 'Ef 5:8': 'Byli jste zajisté někdy temnosti, ale nyní jste světlo v Pánu. Jakožto synové světla choďte,', 'Ef 5:9': '(Nebo ovoce Ducha záleží ve vší dobrotě, a spravedlnosti, a v pravdě),', 'Ef 5:10': 'O to stojíce, což by se dobře líbilo Pánu.', 'Ef 5:11': 'A neobcujte s skutky neužitečnými tmy, ale raději je trescete.', 'Ef 5:12': 'Nebo což se tajně děje od nich, mrzko jest o tom i mluviti.', 'Ef 5:13': 'Ale to všecko, když bývá od světla trestáno, bývá zjeveno; cožkoli zajisté zjevné bývá, světlo jest.', 'Ef 5:14': 'Protož praví: Probuď se ty, kdož spíš, a vstaň z mrtvých, a zasvítíť se tobě Kristus.', 'Ef 5:15': 'Viztež tedy, kterak byste opatrně chodili, ne jako nemoudří, ale jako moudří,', 'Ef 5:16': 'Vykupujíce čas; nebo dnové zlí jsou.', 'Ef 5:17': 'Protož nebývejte neopatrní, ale rozumějící, která by byla vůle Páně.', 'Ef 5:18': 'A neopíjejte se vínem, v němž jest prostopašnost, ale naplněni buďte Duchem,', 'Ef 5:19': 'Mluvíce sobě vespolek v žalmích, a v chvalách, a v písničkách duchovních, zpívajíce a plésajíce v srdcích svých Pánu,', 'Ef 5:20': 'Díky činíce vždycky ze všeho ve jménu Pána našeho Jezukrista Bohu a Otci,', 'Ef 5:21': 'Poddáni jsouce jedni druhým v bázni Boží.', 'Ef 5:22': 'Ženy mužům svým poddány buďte, jako Pánu.', 'Ef 5:23': 'Nebo muž jest hlava ženy, jako i Kristus hlava církve, a onť jest spasitel těla.', 'Ef 5:24': 'A protož jakož církev poddána jest Kristu, tak i ženy mužům svým ve všem.', 'Ef 5:25': 'Muži milujte ženy své, jako i Kristus miloval církev, a vydal sebe samého za ni,', 'Ef 5:26': 'Aby ji posvětil, očistiv obmytím vody skrze slovo,', 'Ef 5:27': 'Aby ji sobě postavil slavnou církev, nemající poškvrny, ani vrásky, neb cokoli takového, ale aby byla svatá, a bez úhony.', 'Ef 5:28': 'Takť jsou povinni muži milovati ženy své jako svá vlastní těla. Kdo miluje ženu svou, sebeť samého miluje,', 'Ef 5:29': 'Žádný zajisté nikdy těla svého neměl v nenávisti, ale krmí a chová je, jakožto i Pán církev.', 'Ef 5:30': 'Neboť jsme oudové těla jeho, z masa jeho, a z kostí jeho.', 'Ef 5:31': 'A protoť opustí člověk otce svého i matku, a připojí se k manželce své, i budouť ti dva jedno tělo.', 'Ef 5:32': 'Tajemství toto veliké jest, ale já pravím o Kristu a o církvi.', 'Ef 5:33': 'A však i vy, jeden každý z vás, manželku svou tak jako sám sebe miluj. Žena pak ať se bojí muže.', 'Ef 6:1': 'Dítky poslouchejte rodičů svých v Pánu; neboť jest to spravedlivé.', 'Ef 6:2': 'Cti otce svého i matku, (toť jest přikázaní první s zaslíbením),', 'Ef 6:3': 'Aby dobře bylo tobě, a abys byl dlouhověký na zemi.', 'Ef 6:4': 'A vy otcové nepopouzejte k hněvu dítek svých, ale vychovávejte je v cvičení a v napomínání Páně.', 'Ef 6:5': 'Služebníci buďte poslušni pánů tělesných s bázní a s strachem, v sprostnosti srdce svého, jako Krista,', 'Ef 6:6': 'Ne na oko sloužíce, jako ti, kteříž se lidem líbiti usilují, ale jako služebníci Kristovi, činíce vůli Boží z té duše,', 'Ef 6:7': 'S dobrou myslí sloužíce, jakožto Pánu, a ne lidem,', 'Ef 6:8': 'Vědouce, že, což by koli jeden každý učinil dobrého, za to odplatu vzíti má ode Pána, buďto služebník, buďto svobodný.', 'Ef 6:9': 'A vy páni též se tak mějte k nim, odpouštějíce pohrůžky, vědouce, že i vy také máte Pána svého v nebesích, a přijímání osob není u něho.', 'Ef 6:10': 'Dále pak, bratří moji, posilňte se v Pánu a v moci síly jeho.', 'Ef 6:11': 'Oblecte se v celé odění Boží, abyste mohli státi proti útokům ďábelským.', 'Ef 6:12': 'Neboť není bojování naše proti tělu a krvi, ale proti knížatstvu, proti mocnostem, proti světa pánům temností věku tohoto, proti duchovním zlostem vysoko.', 'Ef 6:13': 'A protož vezměte celé odění Boží, abyste mohli odolati v den zlý, a všecko vykonajíce, státi.', 'Ef 6:14': 'Stůjtež tedy, majíce podpásaná bedra svá pravdou, a oblečeni jsouce v pancíř spravedlnosti,', 'Ef 6:15': 'A obuté majíce nohy v hotovost k evangelium pokoje,', 'Ef 6:16': 'A zvláště pak vezmouce štít víry, kterýmž byste mohli všecky šípy ohnivé nešlechetníka toho uhasiti.', 'Ef 6:17': 'Lebku také spasení vezměte, i meč Ducha, jenž jest slovo Boží,', 'Ef 6:18': 'Všelikou modlitbou a prosbou modléce se každého času v Duchu, a v tom bedliví jsouce se vší ustavičností a prošením za všecky svaté,', 'Ef 6:19': 'I za mne, aby mi dána byla řeč k otevření úst mých s smělou doufanlivostí, abych oznamoval tajemství evangelium,', 'Ef 6:20': 'Pro něž úřad konám v řetězu, abych v něm směle mluvil, jakž mně mluviti náleží.', 'Ef 6:21': 'Abyste pak věděli i vy, co se se mnou děje, a co činím, všecko vám to oznámí Tychikus, milý bratr a věrný služebník v Pánu,', 'Ef 6:22': 'Jehož jsem pro to samo k vám poslal, abyste věděli o našich věcech, a aby potěšil srdcí vašich.', 'Ef 6:23': 'Pokoj bratřím, a láska s věrou od Boha Otce a Pána Jezukrista.', 'Ef 6:24': 'Milost Boží se všechněmi milujícími Pána našeho Jezukrista k neporušitelnosti. Amen.'}