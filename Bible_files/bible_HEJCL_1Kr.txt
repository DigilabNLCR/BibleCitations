{'1Kr 1:1': 'Král David pak zestaral se maje velmi mnoho dní věku svého; a nemohl se zahřáti, i když se přikrýval přikrývkami.', '1Kr 1:2': 'Řekli mu tedy služebníci jeho: „Nechať vyhledáme pánu našemu mladistvou pannu, by stála před králem, jej ošetřovala, spala v lůně jeho a zahřívala pána našeho krále."', '1Kr 1:3': 'Když pak hledali děvu krásnou ve všech končinách israelských, nalezli Abisag, Sunamku, a přivedli ji ke králi.', '1Kr 1:4': 'Byla to dívka velmi hezká, spávala s králem a posluhovala mu, avšak král jí nepoznal.', '1Kr 1:5': 'Tu Adonjáš, syn Haggitin, pozdvihoval se, říkaje (si): „Já budu kralovati." I najednal si vozů, jezdcův a padesáte mužů, kteří by běhali před ním.', '1Kr 1:6': 'Aniž ho kdy káral otec jeho, že by řekl: „Proč jsi to učinil?" A byl též on velmi pěkný, druhý rodem po Absalomovi.', '1Kr 1:7': 'I mluvíval s Joabem, synem Sarviiným, a s Abjatarem knězem, a ti přidali se ke straně Adonjášově.', '1Kr 1:8': 'Avšak Sadok, kněz, Banajáš, syn Jojadův, prorok Natan, Semej, Rej a junáci vojska Davidova nebyli s Adonjášem.', '1Kr 1:9': 'Když pak zbil Adonjáš beranů, telat a všelikého tučného dobytka u kamene Zohelet, který byl blízko studnice Rogel, pozval všecky bratry své, syny královské a všecky muže judské, kteří byli služebníky královými.', '1Kr 1:10': 'Natana však proroka, Banajáše, junáků a Šalomouna, bratra svého, nepozval.', '1Kr 1:11': 'I řekl Natan Betsabě, matce Šalomounově: „Neslyšelas, že Adonjáš, syn Haggitin, stal se králem, aniž pán náš, David, o tom ví?', '1Kr 1:12': 'Nyní tedy pojď, přijmi radu mou a zachraň sebe i syna svého Šalomouna.', '1Kr 1:13': 'Nuže, vejdi ke králi Davidovi a rci mu: „Zda ty, pane můj, králi, nepřisáhl jsi mně, služebnici své řka: „Šalomoun, syn tvůj, kralovati bude po mně, a on seděti bude na trůně mém?" Proč tedy stal se králem Adonjáš?', '1Kr 1:14': 'A když ty ještě tam mluviti budeš s králem, přijdu já za tebou a doplním řeči tvé."', '1Kr 1:15': 'Vešla tedy Betsaba ke králi do pokoje. Král pak byl velmi zestaralý, a Abisag Sunamka mu posluhovala.', '1Kr 1:16': 'I poklonila se Betsaba a padla na tvář před králem. Král se jí tázal: „Co chceš?"', '1Kr 1:17': 'Ona odpověděla: „Pane můj, ty jsi přisáhl při Hospodinu, Bohu svém, služebnici své: „Šalomoun, syn tvůj, kralovati bude po mně, a on seděti bude na trůně mém."', '1Kr 1:18': 'A nyní, hle, Adonjáš je králem bez tvého, pane můj, králi, vědomí.', '1Kr 1:19': 'Nabil býkův a jiného tučného dobytka, i mnoho beranův, a pozval všecky králevice, i Abjatara kněze a Joaba, velitele vojska; Šalomouna však, služebníka tvého, nepozval.', '1Kr 1:20': 'Na tebe tedy, pane můj, králi, obráceny jsou oči veškerého Israele, bys jim oznámil, kdo má seděti na trůně tvém, pane můj, králi, po tobě.', '1Kr 1:21': 'Sice, až usne pán můj, král, s otci svými, budeme já a syn můj Šalomoun zločinci."', '1Kr 1:22': 'Když ona ještě mluvila s králem, přišel prorok Natan.', '1Kr 1:23': 'I ohlásili (ho) králi řkouce: „Je tu Natan prorok." Když pak vešel před krále, poklonil se mu tváří k zemi', '1Kr 1:24': 'a řekl Natan: „Pane můj, králi! Ty-lis řekl: „Nechať Adonjáš kraluje po mně, a nechať on sedí na trůnu mém?', '1Kr 1:25': 'Neboť odešel dnes, nabil býkův, krmného dobytka, i mnoho beranův, a pozval všecky králevice, velitele vojska, i kněze Abjatara, a oni jedí a pijí před ním a říkají: „Ať žije král Adonjáš!";', '1Kr 1:26': 'mne (však), služebníka tvého, kněze Sadoka, Banajáše, syna Jojadova, a Šalomouna, služebníka tvého, nepozval.', '1Kr 1:27': 'Tak-li jest od pána mého, krále, nařízeno, neoznámil jsi mně, služebníku svému, kdo má zasednouti na trůn pána mého, krále, po něm."', '1Kr 1:28': 'Král David ujal slovo a pravil: „Zavolejte mi Betsabu!" Když ona vešla před krále a stála před ním,', '1Kr 1:29': 'přisáhl král a řekl: „Jakože živ je Hospodin, který mě vysvobodil ze všeliké tísně!', '1Kr 1:30': 'Jako jsem přisáhl tobě při Hospodinu, Bohu Israelovu, řka: „Šalomoun, syn tvůj, kralovati bude po mně, a on zasedne na stolec můj místo mne": tak učiním dnes!"', '1Kr 1:31': 'Betsaba sklonivši hlavu k zemi poklonila se králi a řekla: „Živ buď pán můj, David, na věky!"', '1Kr 1:32': 'Král David také řekl: „Zavolejte mi kněze Sadoka, Natana proroka a Banajáše, syna Jojadova." Když opi vešli před krále,', '1Kr 1:33': 'řekl jim: „Vezměte s sebou služebníky pána. svého, posaďte Šalomouna, syna mého, na mezka mého, a doveďte ho ke Gihonu.', '1Kr 1:34': 'Tam ať ho pomaže kněz Sadok a Natan prorok za krále nad Israelem, a dejte troubiti na roh a provolávati: „Ať žije král Šalomoun!"', '1Kr 1:35': 'Jděte pak za ním nahoru, ať přijde a sedne si na můj trůn! On kralovati bude místo mne; nebo jej ustanovuji, by vládcem byl nad Israelem i nad Judou."', '1Kr 1:36': 'Tu odpověděl Banajáš, syn Jojadův, králi: „Tak se staň! Tak nechať dí (také) Hospodin, Bůh pána mého krále!', '1Kr 1:37': 'Jako byl Hospodin s pánem mým králem, tak budiž i se Šalomounem, a povznes trůn jeho výše nežli trůn pána mého, krále Davida."', '1Kr 1:38': 'Šli tedy dolů Sadok kněz, Natan prorok, Banajáš, syn Jojadův, Kereťané a Feleťané, posadili Šalomouna na mezka krále Davida, a přivedli ho ke Gihonu.', '1Kr 1:39': 'A kněz Sadok vzav roh oleje ze stánku, pomazal Šalomouna. I troubili na roh a veškeren lid provolal: „Ať žije král Šalomoun!"', '1Kr 1:40': 'Pak stoupalo všecko množství za ním, a lid pískal na píšťaly a jásal radostí tak velice, že zněla země od křiku jejich.', '1Kr 1:41': 'Adonjáš a všichni, kteří pozváni byli od něho, uslyšeli to právě když byly hody dokonány. Joab uslyšev zvuk rohu tázal se: „Co znamená ten zvuk a shon města?"', '1Kr 1:42': 'Když on ještě mluvil, přišel Jonatan, syn kněze Abjatara. Adonjáš mu pravil: „Vejdi, nebo muž statný jsi ty a přinášíš dobrou zvěst!"', '1Kr 1:43': 'Jonatan však Adonjášovi odpověděl: „Nikoli! Nebo pán náš, král David ustanovil Šalomouna za krále.', '1Kr 1:44': 'Poslal totiž s ním Sadoka kněze, Natana proroka, Banajáše, syna Jojadova, Kereťany a Feleťany, i posadili ho na mezka králova,', '1Kr 1:45': 'Sadok kněz a Natan prorok ho pomazali za krále u Gihonu a vystoupili odtud jásajíce, až zavznělo město. To je ten zvuk, který jste slyšeli.', '1Kr 1:46': 'Ano Šalomoun také (již) zasedl na trůn královský.', '1Kr 1:47': 'A všedše služebníci královští blahopřáli pánu našemu, králi Davidovi, řkouce: „Proslav Bůh jméno Šalomounova nad jméno tvé a povznes trůn jeho výše nežli trůn tvůj!" I poklonil se král na loži svém a řekl:', '1Kr 1:48': '„Požehnán buď Hospodin, Bůh Israelův, který (mi) dal dnes viděti na vlastní oči toho, jehož posadil na trůn můj!"', '1Kr 1:49': 'Všichni od Adonjáše pozvaní poděšeni jsouce vstali a odešli každý svou cestou.', '1Kr 1:50': 'Adonjáš pak boje se Šalomouna vstal, odešel a přidržel se rohu oltáře.', '1Kr 1:51': 'I zvěstovali Šalomounovi: „Hle, Adonjáš boje se krále Šalomouna přidržel se rohu oltáře řka: „Nechať mi přisáhne dnes král Šalomoun, že nezabije mne, služebníka svého, mečem."', '1Kr 1:52': 'I řekl Šalomoun: „Bude-li člověkem dobrým, nespadne s něho ani jediný vlas na zem; pakli co zlého nalezeno bude na něm, umře."', '1Kr 1:53': 'Poslal tedy král Šalomoun a dal jej odvésti od oltáře. Když přišel a poklonil se králi Šalomounovi, řekl mu Šalomoun: „Jdi domů!"', '1Kr 2:1': 'Když se přiblížil den smrti Davidovy, přikázal Šalomounovi, synu svému, toto:', '1Kr 2:2': '„Já vydávám se na cestu všeho světa; buď statečným mužem!', '1Kr 2:3': 'Zachovávej příkazy Hospodina, Boha svého, chodě po cestách jeho a ostříhaje ustanovení jeho, příkazů, práv i výroků, jako psáno je v zákoně Mojžíšově, abys úspěšně činil vše, co podnikneš a kamkoli se obrátíš,', '1Kr 2:4': 'aby splnil Hospodin řeči své, které mluvil o mně řka: „Budou-li si všímati synové tvoji cest svých a choditi přede mnou věrně celým srdcem svým a veškerou duší svou, nebude zbaven tvůj člověk trůnu Israelova."', '1Kr 2:5': 'Ty také víš, co mi učinil Joab, syn Sarviin, co učinil dvěma velitelům vojska Israelova, Abnerovi, synu Nerovu, a Amasovi, synu Jeterovu: že je zabil, a tak prolil krev v míru jakoby ve válce a skropil (tou) válečnou krví pás na bedrech mých, a obuv na nohách mých.', '1Kr 2:6': 'Učiň tedy podle moudrosti své a nedej sestoupiti šedinám jeho pokojně do hrobu.', '1Kr 2:7': 'Ale synům Berzellaje galaadského prokazuj milost; ať jídají při stole tvém, nebo vyšli mi vstříc, když jsem utíkal před Absalomem, bratrem tvým.', '1Kr 2:8': 'Máš také u sebe Semeje, syna Gerova, Benjamince z Bahurim, který zlořečil mi zlořečením nejhorším, když jsem šel do Mahanaim; že mi vyšel vstříc, když jsem přecházel Jordán, přisáhl jsem jemu při Hospodinovi řka: „Nezabiju tě mečem,"', '1Kr 2:9': 'ty však netrp, aby byl bez trestu! Muž moudrý jsi; budeš tedy věděti, co mu učinit, abys uvedl šediny jeho s krví do hrobu."', '1Kr 2:10': 'Usnul tedy David s otci svými a pochován byl v městě Davidově.', '1Kr 2:11': 'Dnů, v nichžto kraloval David nad Israelem, je čtyřicet let: v Hebronu kraloval sedm let a v Jerusalemě třicet tři léta.', '1Kr 2:12': 'A dosedl Šalomoun na trůn Davida, otce svého, a bylo upevněno království jeho velmi.', '1Kr 2:13': 'Adonjáš, syn Haggitin, vešel k Betsabě, matce Šalomounově. Ta se ho tázala: „Je pokojný příchod tvůj?" On odpověděl: „Pokojný."', '1Kr 2:14': 'A řekl dále: „Mám ti něco říci." Když mu řekla: „Mluv"', '1Kr 2:15': 'pravil on: „Ty víš, že mé bylo království, a mě že si ustanovil všecek Israel za krále; ale přeneseno je (to) království a dostalo se (ho) bratru mému, ježto od Hospodina ustanoveno bylo jemu.', '1Kr 2:16': 'Nyní však jediné věci žádám od tebe; nezamítej mne!" Když mu řekla: „Mluv,"', '1Kr 2:17': 'pravil on: „Rci, prosím, Šalomounovi králi – nebo nic nemůže tobě odepříti – ať mi dá Abisag Sunamku za manželku!"', '1Kr 2:18': 'Betsaba pravila: „Dobře, promluvím o tobě s králem."', '1Kr 2:19': 'Když pak přišla Betsaba ke králi Šalomounovi, by promluvila s ním o Adonjášovi, povstal král jí vstříc a pokloniv se jí posadil se na trůn svůj. Postavili také trůn matce králově, i posadila se po pravici jeho.', '1Kr 2:20': 'A řekla mu: „Za jednu maličkost žádám tebe; nezamítej mne." I řekl král: „Žádej, matko má, nebo nemohu tebe zamítnouti."', '1Kr 2:21': 'Ona tedy řekla: „Nechať je dána Abisag Sunamka Adonjáši, bratru tvému, za manželku!"', '1Kr 2:22': 'Král Šalomoun odpověděl a řekl matce své: „Proč žádáš za Abisag Sunamku Adonjášovi? Žádej mu i království; neboť on je bratr můj starší nežli já, a má (při sobě) Abjatara kněze a Joaba, syna Sarviina."', '1Kr 2:23': 'A přisáhl král Šalomoun při Hospodinu řka: „Ať mě Bůh trestá a zase trestá, nebude-li život státi Adonjáše to slovo!', '1Kr 2:24': 'A nyní – jakože živ je Hospodin, který mne potvrdil, posadil na trůn Davida, otce mého, a který mu učinil dům, jak byl slíbil – (ještě) dnes bude zabit Adonjáš!"', '1Kr 2:25': 'A poslal král Šalomoun Banajáše, syna Jojadova, a ten ho zabil. Tak zemřel.', '1Kr 2:26': 'Též Abjatarovi knězi řekl král: „Jdi do Anatotu na svůj statek. Jsi sice hoden smrti, ale zatím nezabiji tebe, ježto jsi nosil efod Hospodina Boha před Davidem, otcem mým, a snášel jsi všecka soužení, která snášel otec můj."', '1Kr 2:27': 'Tak zapudil Šalomoun Abjatara, že nebyl (již) knězem Hospodinovým, aby se naplnila řeč Hospodinova, kterou pronesl o domu Heliově v Silo.', '1Kr 2:28': 'Když se donesla zvěst o tom Joabovi – Joab totiž přidal se k Adonjášovi, a nikoli k Šalomounovi – utekl Joab do stánku Hospodinova a chytil se rohu oltáře.', '1Kr 2:29': 'I bylo oznámeno králi Šalomounovi, že utekl Joab do stánku Hospodinova, a že jest u oltáře. Tu poslal Šalomoun Banajáše, syna Jojadova, řka: „Jdi, usmrť ho!"', '1Kr 2:30': 'Banajáš tedy přišel ke stánku Hospodinovu a řekl mu: „Toto praví král: „Vyjdi!" Kterýžto řekl: „Nevyjdu, ale tuto zemru!" Když Banajáš oznámil zase králi tu řeč řka: „To a to pravil Joab a tak a tak mi odpověděl,"', '1Kr 2:31': 'řekl mu král: „Učiň mu, jak pravil, usmrť ho a pochovej ho, bys tak sňal krev nevinnou, kterou vylil Joab, se mne i s domu otce mého.', '1Kr 2:32': 'Tak obrátiž Hospodin krev jeho na hlavu jeho; nebo zabil dva muže spravedlivější a lepší nežli byl sám, a zabil je mečem bez vědomí Davida, otce mého, Abnera, syna Nerova, velitele vojska israelského, a Amasu, syna Jeterova, velitele vojska judského.', '1Kr 2:33': 'Tak vrátiž se krev jejich na hlavu Joabovu a na hlavu potomstva jeho až na věky. Davidovi však a potomstvu jeho, domu i trůnu jeho buď pokoj až na věky od Hospodina."', '1Kr 2:34': 'Šel tedy Banajáš, syn Jojadův, nahoru a obořiv se na něj zabil jej; a pochován byl na svém pozemku v pustině.', '1Kr 2:35': 'I ustanovil král Banajáše, syna Jojadova, místo něho nad vojskem, a Sadoka kněze ustanovil místo Abjatara.', '1Kr 2:36': 'Král poslal také a dal povolati Semeje. A řekl mu: „Postav si dům v Jerusalemě a bydli tu; ale nevycházej odtud ani sem ani tam!', '1Kr 2:37': 'Kterýkoli den vyjdeš a přejdeš přes potok Kedron, věz, že budeš zabit; krev tvá (padne) na hlavu tvou."', '1Kr 2:38': 'Semej králi řekl: „Dobře. Jak mluvil pán můj, tak učiní služebník tvůj." Bydlil tedy Semej v Jerusalemě dlouhý čas.', '1Kr 2:39': 'Po třech letech však utekli (dva) služebníci Semejovi k Achisovi, synu Maachy, králi getskému. Když bylo zvěstováno Semejovi, že jsou služebníci jeho v Getu,', '1Kr 2:40': 'vstal Semej, osedlal osla a odebral se k Achisovi do Getu, by hledal služebníků svých a přivedl je z Getu.', '1Kr 2:41': 'Když bylo oznámeno Salomounovi, že šel Semej z Jerusalema do Getu a že se zase vrátil,', '1Kr 2:42': 'poslav zavolal ho a řekl mu: „Zda neprohlásil jsem ti při Hospodinovi a nevaroval jsem tě: „Kterýkoli den vyjda sem nebo tam půjdeš, věz, že zemřeš?" A odpověděl jsi mi: „Dobře, slyšel jsem."', '1Kr 2:43': 'Proč tedy nešetřil jsi přísahy Hospodinovy a příkazu, který jsem ti dal?"', '1Kr 2:44': 'A dále pravil král Semejovi: „Ty víš všecko zlé –  srdce tvé je si ho vědomo – co jsi učinil Davidovi, otci mému. Vrátiž Hospodin zlobu tvou na hlavu tvou;', '1Kr 2:45': 'král Šalomoun však budiž požehnán a trůn Davidův budiž pevný před Hospodinem až na věky!"', '1Kr 2:46': 'A přikázal král Banajášovi, synu Jojadovu, ten pak vyšed zabil ho. Tak umřel.', '1Kr 3:1': 'Když bylo (tak) upevněno království v ruce Šalomounově, spříznil se s faraonem, králem egyptským; nebo pojal dceru jeho a uvedl ji do města Davidova, až by dostavěl dům svůj, dům Hospodinův a zdi jerusalemské vůkol.', '1Kr 3:2': 'Lid však obětoval na výšinách, nebo do té doby nebyl vystavěn chrám jménu Hospodinovu.', '1Kr 3:3': 'Šalomoun pak miloval Hospodina chodě v přikázáních Davida, otce svého, krom toho, že na výšinách obětoval a zapaloval vonidla.', '1Kr 3:4': 'Protož odešel do Gabaonu, by tam obětoval; nebo to byla výšina největší, A obětoval Šalomoun tisíc celopalů na oltáři tom v Gabaonu.', '1Kr 3:5': 'I ukázal se Hospodin Šalomounovi ve snách v noci a řekl: „Žádej, co chceš, abych ti dal."', '1Kr 3:6': 'Šalomoun pravil: „Ty jsi učinil se služebníkem svým, Davidem, otcem mým, milosrdenství veliké, ježto chodil přeci obličejem tvým věrně, spravedlivě, a se srdcem upřímně s tebou (smýšlejícím); zachoval jsi mu milosrdenství své veliké a dal jsi mu syna, který sedí na trůně, jak dnes (skutečně) jest.', '1Kr 3:7': 'Nyní tedy, Hospodine Bože, tys učinil, že kraluje služebník tvůj místo Davida, otce mého! Já však jsem malý chlapec, který neví si rady.', '1Kr 3:8': 'Je pak služebník tvůj prostřed lidu, který jsi vyvolil, lidu nesčíslného, který nemůže počítán ani sečten býti, co ho jest.', '1Kr 3:9': 'Dej tedy služebníku svému mysl bystrou, by lid tvůj souditi mohl a rozeznávati mezi zlým a dobrým. Nebo kdo bude moci souditi lid tento, lid tento tvůj mnohý?"', '1Kr 3:10': 'Hospodinu se líbila (ta) řeč, že Šalomoun žádal za takovou věc,', '1Kr 3:11': 'a Hospodin řekl Šalomounovi: „Žes prosil za věc tu a nežádal o dlouhý věk, ani o bohatství, ani o životy nepřátel svých, ale žes prosil o moudrost, abys rozhodoval podle práva:', '1Kr 3:12': 'hle, činím ti podle slov tvých a dávám ti srdce moudré a rozumné, takže žádného před tebou rovného tobě nebylo aniž po tobě bude.', '1Kr 3:13': 'Ale i to, zač jsi neprosil, dávám ti, totiž bohatství a slávu, že žádného nebylo tobě rovného mezi králi po všecky předešlé dny.', '1Kr 3:14': 'Budeš-li pak choditi po cestách mých ostříhaje ustanovení a příkazů mých, jako chodil otec tvůj, prodloužím dny tvé."', '1Kr 3:15': 'Když procitl Šalomoun, poznal, že to byl sen. I šel do Jerusalema, postavil se před Hospodinovu archu úmluvy, obětoval celopal, jakož i oběti pokojné, a učinil veliké hody všem služebníkům svým.', '1Kr 3:16': 'Kdysi přišly dvě nevěstky ke králi, předstoupily před něho,', '1Kr 3:17': 'a jedna z nich pravila: „Prosím, pane můj, já a žena tato bydlily jsme v jednom domě, i porodila jsem u ní v pokojíku.', '1Kr 3:18': 'Třetího pak dne po porodu mém porodila též ona; byly jsme spolu a nikdo jiný nebyl s námi v domě kromě nás dvou.', '1Kr 3:19': 'I zemřel syn ženy této v noci, neboť spíc zalehla ho.', '1Kr 3:20': 'A vstavši tiše o půl noci vzala syna mého od boku mého, služebnice tvé, když jsem já spala, a položila jej do lůna svého; syna pak svého, který byl mrtev, položila do lůna mého.', '1Kr 3:21': 'Když jsem ráno vstala, bych dala mléka synu svému, ukázalo se, že je mrtev; když jsem však na něho pozorněji pohleděla za jasného dne, poznala jsem, že to není můj, kterého jsem porodila."', '1Kr 3:22': 'Druhá žena jí však odporovala: „Není tak, jak pravíš; ale syn tvůj umřel a můj živ jest." Ona zase řekla: „Lžeš, můj syn je ten živý a syn tvůj ten mrtvý." A tak se hádaly před králem.', '1Kr 3:23': 'Tu pravil král: „Tato praví: „Syn můj živ jest a syn tvůj umřel." A tato odpovídá: „Ne tak, ale tvůj umřel, můj však živ jest."', '1Kr 3:24': 'Kázal tedy král: „Přineste mi meč!" Když pak přinesli meč před krále,', '1Kr 3:25': 'řekl: „Rozdělte dítě živé na dvé, a dejte polovici jedné a polovici druhé."', '1Kr 3:26': 'Tu žena, jejížto syn byl (ten) živý, řekla králi – hnulo se totiž srdce její nad synem jejím – : „Prosím, pane, dejte jí dítě živé a nezabíjejte ho." Druhá však pravila: „Ať není ani mé ani tvé, ale budiž rozděleno!"', '1Kr 3:27': 'Král ujav slovo, řekl: „Dejte této dítě živé, a nebuď zabito, neboť tato je matka jeho."', '1Kr 3:28': 'I uslyšel veškeren Israel soud, který vynesl král, a bál se krále, ježto viděli, že moudrost Boží je v něm, by vykonával právo.', '1Kr 4:1': 'Král Šalomoun byl tedy králem nad veškerým Israelem.', '1Kr 4:2': 'A tito byli jeho nejvyšší úředníci: Azarjáš, syn Sadoka (byl) knězem;', '1Kr 4:3': 'Elihoref a Ahjáš, synové Sisovi, byli písaři; Josafat, syn Ahiludův, byl kancléřem;', '1Kr 4:4': 'Banajáš, syn Jojadův, byl nad vojskem;', '1Kr 4:5': 'Azarjáš, syn Natanův, byl nad župany; Zabud, syn Natanův [kněz], byl královým důvěrníkem;', '1Kr 4:6': 'Ahisar byl správcem domu; Adoniram, syn Abdův, byl nad robotami.', '1Kr 4:7': 'Šalomoun měl také dvanáct županů nad veškerým Israelem, kteří opatřovali potravou krále i dům jeho; na jeden měsíc v roce dodával každý, čeho třeba bylo.', '1Kr 4:8': 'Jména jejich jsou tato: (...) syn Hurův na horách Efraimských.', '1Kr 4:9': '(...) syn Dekarův v Makkesu, v Salebim, v Bet Samesu, v Elonu a v Bet-Hananu.', '1Kr 4:10': '(...) syn Hesedův v Arubotě; pod ním bylo také Socho a všecka země Efer.', '1Kr 4:11': '(...) syn Abinadabův, pod kterým byla všecka krajina Nefat-Dor; měl Tafetu, dceru Šalomounovu, za manželku.', '1Kr 4:12': 'Bana, syn Ahiludův, spravoval Tanak, Mageddo a veškeren Bet-San, – ten je vedle Sartanu pod Jezraelem – od Bet-Sanu až do Abelmehuly proti Jekmaanu.', '1Kr 4:13': '(...) syn Gaberův v Ramotě galaadském; měl Vesnice Jaira, syna Manassova v Galaadu; ten vládl ve veškeré krajině Argob, která je v Basanu, v šedesáti městech velikých a hrazených, která měla závory měděné.', '1Kr 4:14': 'Ahinadab, syn Addův, vládl v Manaim.', '1Kr 4:15': 'Achimaas v Neftali; taká ten měl Basematu, dceru Šalomounovu, za manželku.', '1Kr 4:16': 'Baana, syn Husiův, v Aseru a Balotu.', '1Kr 4:17': 'Josafat, syn Farveův, v Issacharu.', '1Kr 4:18': 'Semej, syn Elův, v Benjaminu.', '1Kr 4:19': 'Gaber, syn Uriův, byl v zemi Galaad, v zemi (kdysi) Sehona, krále amorrhejského, a Oga, krále basanského, nade vším, co bylo v zemi té.', '1Kr 4:20': 'Judy a Israele bylo nesčíslné množství, jako písku mořského; jedli a pili a dobrou vůli spolu měli.', '1Kr 4:21': 'Šalomoun vládl nade všemi králi od Řeky až k zemi Filištínské, až ke končinám egyptským, i dávali mu dary a sloužili mu po všecky dny života jeho.', '1Kr 4:22': 'K jídlu bylo Šalomounovi (dodáváno) na každý den třicet korů běli a šedesát korů mouky;', '1Kr 4:23': 'deset býků krmných, dvacet býků pasených a sto beranů kromě lovu: jelenů, srn, sajek, a kromě krmené drůbeže.', '1Kr 4:24': '– Nebo panoval nad veškerou krajinou, která byla za Řekou, od Tafsy až po Gazu, i nade všemi králi krajin těch; a měl pokoj se všech okolních stran.', '1Kr 4:25': 'I bydlil Juda a Israel beze všeho strachu, každý pod svým vinným kmenem a pod svým fíkem od Danu až po Bersabu, po všecky dny Šalomounovy. – ', '1Kr 4:26': 'A měl Šalomoun čtyřicet tisíc jeslí koňů vozních a dvanáct tisíc koňů jezdeckých.', '1Kr 4:27': 'Obrok jim dodávali svrchu jmenovaní královi župani; také potřebných věcí ke stolu Šalomouna krále s velikou pilností opatřovali časem svým.', '1Kr 4:28': 'Rovněž ječmen a řezanku pro koně vozní a jezdecké dopravovali na místo, kde byl král, jali jim bylo uloženo.', '1Kr 4:29': 'Bůh dal moudrost Šalomounovi, rozšafnost nad míru velikou a širokou mysl, jako je písku na břehu mořském;', '1Kr 4:30': 'moudrost Šalomounova převyšovala moudrost všech Výchoďanův i Egypťanův,', '1Kr 4:31': 'a byl moudřejší nežli všichni lidé, moudřejší než Etan Ezrachovec, nežli Heman, Chalkol a Dorda, synové Maholovi; byl slavný mezi všemi národy okolními.', '1Kr 4:32': 'Šalomoun pronesl tři tisíce přísloví, a písní jeho bylo tisíc pět.', '1Kr 4:33': 'A rozprávěl o stromech od cedru, který je na Libanu, až do ysopu, který vyrůstá ze zdi, rozprávěl o dobytku, o létavcích, o zeměplazích i o rybách.', '1Kr 4:34': 'Ze všech národů přicházeli, by poslouchali moudrost Šalomounovu, i ode všech králů země, kteří slyšeli o moudrosti jeho.', '1Kr 5:1': 'Také Hiram, král tyrský, poslal služebníky své k Šalomounovi, neboť uslyšel, že ho pomazali za krále místo otce jeho; byl totiž přítelem Davidovým Hiram po všechen čas.', '1Kr 5:2': 'Šalomoun pak vzkázal Hiramovi:', '1Kr 5:3': '„Ty víš o vůli Davida, otce mého, a (víš), že nemohl vystavěti domu jménu Hospodina, Boha svého, pro války se všech stran hrozící, dokud nedal jich Hospodin pod chodidla nohou jeho.', '1Kr 5:4': 'Nyní však Hospodin, Bůh můj, dal mi pokoj na všech stranách, není protivníka aniž pohromy zlé.', '1Kr 5:5': 'Proto myslím stavěti chrám jménu Hospodina, Boha svého, jak pravil Hospodin Davidovi, otci mému, řka: „Syn tvůj, kterého posadím místo tebe na trůn tvůj, ten vystaví dům jménu mému."', '1Kr 5:6': 'Rozkaž tedy, ať mi služebníci tvoji nasekají cedrů na Libanu! Služebníci moji budou se služebníky tvými, mzdu pak služebníků tvých dám tobě, jakékoli požádáš; nebo víš, že není v lidu mém muže, který by uměl dříví sekati jako Sidonští."', '1Kr 5:7': 'Když uslyšel Hiram slova Šalomounova, zaradoval se velmi a řekl: „Požehnán budiž dnes Hospodin Bůh, který dal Davidovi syna tak moudrého nad tímto četným lidem."', '1Kr 5:8': 'A vzkázal Hiram Šalomounovi: „Slyšel jsem, cokoli mi poroučíš; učiním vše, co si přeješ stran dřeva cedrového a jedlového.', '1Kr 5:9': 'Služebníci moji stahají je s Libanonu k moři; já ve vorech dám je doplaviti po moři až na místo, které mi uložíš, tam je vyložím, a ty si je vezmeš; avšak dáš mi potřebné potravy domu mému."', '1Kr 5:10': 'A tak dával Hiram Šalomounovi dřevo cedrové a dřevo jedlové podle veškerého přání jeho.', '1Kr 5:11': 'Šalomoun pak dával Hiramovi dvacet tisíc korů pšenice na výživu domu jeho a dvacet korů oleje nejčistšího; to dával Šalomoun Hiramovi na každý rok.', '1Kr 5:12': 'A dal Hospodin moudrost Šalomounovi, jak mu byl připověděl, i byl pokoj mezi Hiramem a Šalomounem, a učinili oba smlouvu.', '1Kr 5:13': 'I vybral král Šalomoun robotníky z veškerého Israele, a bylo jich třicet tisíc mužů.', '1Kr 5:14': 'Z těch posílal na Libanon deset tisíc každý měsíc, jedny po druhých, takže bývali dva měsíce doma; Adoniram byl nad těmi vybranými.', '1Kr 5:15': 'Měl pak Šalomoun sedmdesát tisíc těch, kteří břemena nosili, a osmdesát tisíc kameníků na hoře,', '1Kr 5:16': 'kromě úředníků, kteří byli nad každým dílem, v počtu tří tisíc tří set, a kteří rozkazovali lidu, těm, kdož konali práce.', '1Kr 5:17': 'A přikázal král, aby nabrali kamenů velikých, kamenů vzácných do základů chrámu a by otesali je na čtyři hrany.', '1Kr 5:18': 'Tesali je kameníci Šalomounovi a kameníci Hiramovi. Giblijští pak obráběli dřevo i kámen na stavbu domu.', '1Kr 6:1': 'Léta čtyrstého osmdesátého po vyjití synův Israelových ze země Egyptské, měsíce zio – je to měsíc druhý – čtvrtého roku kralování Šalomounova nad Israelem, počata byla stavba domu Hospodinova.', '1Kr 6:2': 'Dům, který stavěl král Šalomoun Hospodinu, byl dlouhý šedesát loket, široký dvacet loket a vysoký třicet loket.', '1Kr 6:3': 'Před chrámem pak byla předsíň dvacet loket dlouhá podle chrámové šířky; a měla deset loket na šíř před chrámem.', '1Kr 6:4': 'Okna udělal v chrámě šikmá.', '1Kr 6:5': 'Ke stěně chrámové dal přistavěti vůkol přístavky, ke stěnám domu okolo svatyně i odpovědiště, a tak obehnal (chrám) do kola boky.', '1Kr 6:6': 'Přízemek (té přístavby) pět loket na šíř měl; prostřední patro šest loket na šíř; a třetí patro sedm loket bylo široké. Trámy pak položil na vnější obvod chrámu tak, že nevězely ve zdech chrámových.', '1Kr 6:7': 'Když se dům stavěl, byl stavěn z kamene hlazeného a hotového; ani kladiva, ani sekery, ani jiného nástroje železného nebylo slyšeti v domě, když byl stavěn.', '1Kr 6:8': 'Dveře (spodního) bočného přístavku byly po pravé straně domu; po točitých schodech vystupovalo se do středního patra a z prostředního do třetího.', '1Kr 6:9': 'Tak vystavěl dům a dokonal jej; přikryl také dům deskami cedrovými.', '1Kr 6:10': 'A udělal patro nad celým domem pěti loket zvýši a přikryl dům dřevem cedrovým.', '1Kr 6:11': 'Hospodin pak oslovil Šalomouna a pravil:', '1Kr 6:12': '„Co se týká domu, který stavíš, (věz): Budeš-li choditi v příkazech mých, činiti právo mé a šetřiti všech rozkazů mých chodě v nich, splním ti slovo své, které jsem dal Davidovi, otci tvému.', '1Kr 6:13': 'A budu bydleti prostřed synův Israelových a neopustím lidu svého israelského."', '1Kr 6:14': 'Vystavěl tedy Šalomoun dům a dokonal jej.', '1Kr 6:15': 'A obložil stěny vnitřní prkny cedrovými od půdy domu až do vrchu stěn, až ke stropu, přikryl je dřevem cedrovým vnitř a vydláždil půdu domu prkny jedlovými.', '1Kr 6:16': 'Na zadní straně chrámu zřídil místnost dvacetiloktovou, cedrovým dřevem paženou od podlahy až do vrchu a udělal z té vnitřní místnosti domu, (z) odpovědiště, velesvatyni.', '1Kr 6:17': 'Měl tedy čtyřicet loket sám chrám před vchodem do odpovědiště (zdéli).', '1Kr 6:18': 'Všecek dům vnitř obložen byl cedrovým dřevem, maje kružby a příslušné pletence (květinové) umělecky udělané, jakož i vypuklé řezby; všecko deskami cedrovými bylo přikryto, že nebylo viděti žádného kamene ve zdi.', '1Kr 6:19': 'Odpovědiště tedy udělal v domě, v nejzadnější části, by postavil tam Hospodinovu archu úmluvy.', '1Kr 6:20': 'Odpovědiště to pak bylo dvacet loket zdéli, dvacet loket zšíři a dvacet loket zvýši; a povlékl je, obložil zlatem nejčistším. Též oltář udělal z cedru.', '1Kr 6:21': 'Také dům před odpovědištěm přikryl zlatem nejčistším a přibil plechy hřeby zlatými.', '1Kr 6:22': 'Tak nic nebylo ve chrámě, co by nebylo zlatem přikryto; neb i celý oltář před odpovědištěm přikryl zlatem.', '1Kr 6:23': 'V odpovědišti udělal dva cheruby ze dřeva olivového, deset loket zvýši.', '1Kr 6:24': 'Pět loket mělo cherubovo křídlo jedno, a pět loket cherubovo křídlo druhé; bylo tedy deset loket od konce křídla jednoho až do konce křídla druhého.', '1Kr 6:25': 'Deset loket byl také cherub druhý; stejné míry a díla jednoho byli ti dva cherubové,', '1Kr 6:26': 'to jest, zvýši měl jeden cherub deset loket a tolikéž cherub druhý.', '1Kr 6:27': 'Ty cheruby postavil uprostřed chrámu vnitřního; a měli cherubové rozpiatá křídla svá, že dotýkalo se křídlo jednoho jedné stěny a křídlo cheruba druhého dotýkalo se stěny druhé; druhá pak křídla uprostřed chrámu vespolek se dotýkala.', '1Kr 6:28': 'Obložil také cheruby zlatem.', '1Kr 6:29': 'A všecky stěny chrámu vůkol ozdobil rozličnými vypuklinami a řezbami: udělal na nich cheruby, palmy a rozličné obrazce, vyčnívající ze stěny, jakoby vystupovaly (z ní).', '1Kr 6:30': 'Ba i podlahu domu vnitřního i vnějšího přikryl zlatem.', '1Kr 6:31': 'Ve vchodu do velesvatyně udělal dveře ze dřeva olivového a veřeje do pěti hran.', '1Kr 6:32': 'Na obě křídla (jejich) z olivového dřeva dal vyřezati vypukliny cherubův, obrazy palem a (jiné) vypukliny velmi vysedlé, a obložil je zlatem.', '1Kr 6:33': 'Rovněž ve vchodu do chrámu udělal veřeje ze dřeva olivového, do čtyř hran,', '1Kr 6:34': 'A dvoje dveře ze dřeva jedlového proti sobě; oboje dveře byly dvojité a spolu spojujíce se, otvíraly se.', '1Kr 6:35': '(Na těch) dal vyřezati cheruby, palmy a (jiné) vypukliny velmi vysedlé; a obložil je všecky zlatými plechy přesně podle plánu.', '1Kr 6:36': 'A vystavěl vnitrní nádvoří ze tří vrstev kamene hlazeného a z jedné vrstvy dřeva cedrového.', '1Kr 6:37': 'Léta čtvrtého ledy položeny byly základy domu Hospodinova v měsíci zio', '1Kr 6:38': 'a léta jedenáctého, měsíce bul – to je měsíc osmý – dokonán byl dům se vším všudy, i se vším nářadím příslušným. Stavěl jej tedy sedm let.', '1Kr 7:1': 'Dům svůj pak stavěl Šalomoun třináct let, až jej úplně dokonal.', '1Kr 7:2': 'Vystavěl totiž „dům háje libanskébo", sto loket zdéli, padesát loket zšíři a třicet loket zvýši, se čtyřmi loďmi mezi sloupy cedrovými; dal totiž ze dřeva cedrového vytesati sloupy.', '1Kr 7:3': 'A prkny cedrovými přikryl všecko patro, které na čtyřiceti pěti sloupech spočívalo. Každá řada měla patnáct sloupů', '1Kr 7:4': 'proti sobě postavených', '1Kr 7:5': 'a k sobě hledících a stejnou měrou od sebe vzdálených; a na sloupech byly čtverhranné trámy ve všem stejné.', '1Kr 7:6': 'Dále dal udělati sloupovou síň padesát loket na délku a třicet loket na šíř, a druhou síň proti (této) větší síni; sloupy a příčné trámy na nich.', '1Kr 7:7': 'Udělal také síň trůnní, ve které byl konán soud, a přikryl ji dřevem cedrovým od půdy až do vrchu.', '1Kr 7:8': 'Dům (jeho), ve kterém sídlil, byl prostřed (jiného) dvora udělán podobným způsobem. Tímže způsobem jako síň tu udělal též dům dceři faraonově – kterou byl za manželku pojal Šalomoun. – ', '1Kr 7:9': 'Všecko (bylo) ze vzácného kamene, který podle pravidla a míry vnitř i zevně pilou řezán byl, od základův až do vrchu zdi, a venku až do velikého nádvoří.', '1Kr 7:10': 'Základy byly ze vzácného kamene, z kamene velikého deset neb osm loket;', '1Kr 7:11': 'na nich byly kameny vzácné podle stejné míry tesané, jakož i dřevo cedrové.', '1Kr 7:12': 'Veliké nádvoří bylo do kola obehnáno třemi řadami tesaného kamene a jednou vrstvou cedrových trámů; taktéž ve vnitřním nádvoří domu Hospodinova a v nádvoří domu.', '1Kr 7:13': 'Král Šalomoun poslal a dal přivésti Hirama z Tyru,', '1Kr 7:14': 'syna vdovy ze kmene Neftali, z otce tyrského, kovodělníka, plného důmyslu, bystrosti a dovednosti ve všech pracích z mědi. Ten když přišel ke králi Šalomounovi, vykonal mu všeliké práce.', '1Kr 7:15': 'I ulil dva sloupy měděné, osmnáct loket zvýši sloup jeden; provazec (na) dvanáct loket (bylo nutno) ovinouti kolem každého sloupu.', '1Kr 7:16': 'Udělal také dvě hlavice, aby byly postaveny na vrch sloupů, lité z mědi; pět loket zvýši hlavice jedna a pět loket zvýši hlavice druhá;', '1Kr 7:17': '(na nich) byly napodobeny jakési síťky nebo řetízky podivuhodně spletené. Obě hlavice sloupů byly lity; sedmiřadé síťky na hlavici jedné a sedmiřadé síťky na hlavici druhé.', '1Kr 7:18': 'Udělal (ty sloupy) tak, že dvě řady jablek granátových kolem každé síťky kryly hlavice, které byly na vrchu; taktéž udělal hlavici druhou.', '1Kr 7:19': 'Hlavice, které byly na vrchu sloupů, byly práce liliovité, v předsíni na čtyři lokte.', '1Kr 7:20': 'Jiné zase hlavice byly nahoře na vrchu sloupů podle míry sloupu, proti síťkám; [granátových pak jablek bylo dvě stě řad kolem hlavice druhé].', '1Kr 7:21': 'Ty dva sloupy postavil v předsíni chrámové; postaviv sloup pravý nazval jej Jachin, a podobně vyzdvihnuv sloup druhý nazval jej Booz.', '1Kr 7:22': 'Na vrchu sloupů tedy postavil (onu) liliovitou práci a tak bylo dílo sloupů dokonáno.', '1Kr 7:23': 'Dále udělal moře lité, deset loket od kraje ke kraji, okrouhlé vůkol; pět loket byla výše Jeho; provazec na třicet loket (bylo dlužno) ovinouti kolem něho.', '1Kr 7:24': 'Pod krajem vroubily je vypukliny, obepínající v deseti loktech moře; dvě řady (těch) vypuklin rýhovaných byly lity.', '1Kr 7:25': 'Stálo na dvanácti býcích, z nichžto tři hleděli k severu, tři k západu, tři k jihu a tři k východu; moře bylo svrchu na nich; zadky jich všech uvnitř pod mořem byly skryty.', '1Kr 7:26': 'Tloušťka toho umyvadla byla na tři palce; kraj jeho byl jako kraj kalichu a jako lupeny rozvíjející se lilie; dva tisíce batů pojalo.', '1Kr 7:27': 'Taktéž udělal deset podstavců měděných; čtyři lokte byl dlouhý každý podstavec, čtyři lokte široký a tři lokte vysoký.', '1Kr 7:28': 'Podstavce byly udělány tak, že byla mezi poli břevna, a pole byla mezi spojenými (břevny).', '1Kr 7:29': 'A mezi hranami a lištami byli lvi, býci a cherubové; taktéž ve spojkách; a nad lvy i pod lvy a pod býky visely jakési řemeny z mědi.', '1Kr 7:30': 'Čtyři kola u každého podstavce a osy měděné; a na čtyřech stranách pod mísou byla ulita jakási raménka, proti sobě vespolek hledící.', '1Kr 7:31': 'Ložisko mísy bylo zapuštěno nahoře do stojanu; co bylo viděti zevně, mělo jeden loket, všecko okrouhlé; [a též mělo půldruhého lokte]. V úhlech sloupků byly rozličné řezby; pole pak mezi sloupky byla čtverhranná, a nikoliv okrouhlá.', '1Kr 7:32': 'Čtyři kola, která byla ve čtyřech rozích podstavce, byla pod podstavcem vzájemně spojena; jedno kolo mělo zvýši půldruhého lokte.', '1Kr 7:33': 'Taková ta kola byla, jaká bývají u vozu, avšak osy jejich, špice, loukotě a písty, všecko bylo lité.', '1Kr 7:34': 'I ta čtyři raménka v každém rohu každého podstavce byla z podstavce samého ulita, (s ním) tedy jednolitá.', '1Kr 7:35': 'Na vrchu podstavce bylo kruhové (ložisko) na půl lokte tak udělané, že mísa mohla shora naň býti položena; a mělo své vypukliny a rozličné řezby, vše jednolité.', '1Kr 7:36': 'Vyryl také na těch stěnách, které byly z mědi, i na hranách cheruby, lvy a palmy, podobné stojícímu člověku, že ne vyryté, ale přistavené vůkol se zdály.', '1Kr 7:37': 'Na ten způsob udělal deset podstavců, jednostejné litiny, míry i jednostejné řezby.', '1Kr 7:38': 'Udělal také deset mis měděných; čtyřicet batů pojala jedna mísa a měla čtyři lokte; a položil každou mísu na jeden (podstavec), to jest (všech deset) na deset podstavců.', '1Kr 7:39': 'Z těch deseti podstavců postavil pět na pravou stranu chrámu, a pět na levou; moře pak postavil na pravou stranu chrámu proti východu ku poledni.', '1Kr 7:40': 'Nadělal pak Hiram kotlíků, mis a lopat. A dokonal všecky práce králi Šalomounovi ke chrámu Hospodinovu:', '1Kr 7:41': 'dva sloupy, dva prsténce hlavičné na vrch sloupů, síťkování dvoje, aby přikrylo (ty) dva prsténce, které byly na hlavicích na vrchu sloupů,', '1Kr 7:42': 'čtyři sta granátových jablek na obojím síťkování, po dvou řadách jablek granátových na každém síťkování, aby kryly prsténce hlavičné, které byly na hlavicích sloupů,', '1Kr 7:43': 'deset podstavcův a deset mis na (těch) podstavcích,', '1Kr 7:44': 'jedno moře a dvanáct býků pod (tím) mořem,', '1Kr 7:45': 'kotlíky, mísy a lopaty. Všecko nářadí, kterého nadělal Hiram králi Šalomounovi do domu Hospodinova, z hladké mědi bylo.', '1Kr 7:46': 'Na rovině jordánské dal je král slévati v jílové zemi mezi Sochotem a Sartanem.', '1Kr 7:47': 'Měď pro přílišné množství nebyla vážena.', '1Kr 7:48': 'Šalomoun dal udělati všecko nádobí do domu Hospodinova: oltář zlatý, stůl zlatý, na který měly býti kladeny chleby předkladné,', '1Kr 7:49': 'svícnů zlatých pět na pravou stranu a pět na levou stranu, proti odpovědišti, ze zlata čistého, jako liliové květy, dále lampy zlaté na ně, štipce ze zlata,', '1Kr 7:50': 'džbány, vidličky, misky, moždířky a kadidelnice, ze zlata nejčistšího. I stěžeje dveří domu vnitřního, (to jest) velesvatyně jakož i dveří chrámových ze zlata byly.', '1Kr 7:51': 'Když dokonány byly všecky práce, které dal Šalomoun udělati k domu Hospodinovu, vnesl (tam), cokoli byl zasvětil David, otec jeho, stříbro, zlato i náčiní, a složil to v klenotnicích domu Hospodinova.', '1Kr 8:1': 'Tehdy shromáždili se všichni starší národa israelského, knížata kmenův a pohlaváři rodů synův Israelových ke králi Šalomounovi do Jerusalema, by přenesli Hospodinovu archu úmluvy z města Davidova, to jest ze Sionu (nahoru).', '1Kr 8:2': 'Veškeren Israel sešel se ke králi Šalomounovi v měsíci etanim, o svátku, to jest měsíce sedmého.', '1Kr 8:3': 'Když všichni starší z Israele přišli, vzali kněží archu', '1Kr 8:4': 'a přenesli archu Hospodinovu, stánek zjevení a všecko nářadí svatyně, které bylo ve stánku; kněží a levité přenesli to (nahoru).', '1Kr 8:5': 'Král Šalomoun a všecek lid israelský, který se byl sešel k němu, šel s ním před archou, a obětovali ovec a býků bez čísla a počtu.', '1Kr 8:6': 'Pak vnesli kněží Hospodinovu archu úmluvy na místo její, do chrámového odpovědiště, do velesvatyně, pod křídla cherubů.', '1Kr 8:7': 'Cherubové totiž měli roztažená křídla nad místem archy a přikrývali svrchu archu i tyče její.', '1Kr 8:8': 'Ačkoli pak tyče (ty) vyčnívaly, že bylo viděti konce jejich ze svatyně před velesvatyní, nebylo jich viděti dále z venku; a zůstaly tam až do dneška.', '1Kr 8:9': 'V arše však nebylo nic jiného, nežli dvě desky kamenné, které byl do ní uložil Mojžíš na Horebě, když učinil Hospodin úmluvu se syny Israelovými, když vyšli z Egypta.', '1Kr 8:10': 'Když pak vyšli kněží ze svatyně, mlha naplnila dům Hospodinův,', '1Kr 8:11': 'že nemohli kněží službu konati pro mlhu; nebo byla naplnila velebnost Hospodinova dům Hospodinův.', '1Kr 8:12': 'Tehdy pravil Šalomoun: „Hospodin řekl, že bude přebývati v mlze.', '1Kr 8:13': 'Vystavěl jsem dům, abys v něm přebýval, přepevný trůn tvůj na věky.', '1Kr 8:14': 'Pak se obrátil král a pozdravil veškerou obec israelskou, nebo veškerá obec Israelova (tu) stála.', '1Kr 8:15': 'Šalomoun řekl: „Požehnán buď Hospodin, Bůh Israelův, který mluvil ústy svými Davidovi, otci mému, a rukou svou (to) splnil! Řekl totiž:', '1Kr 8:16': '„Ode dne, kdy jsem vyvedl lid svůj israelský z Egypta, nevyvolil jsem města ze žádného kmene Israelova, by (tam) vystavěn byl dům a jméno mé by bylo tam; ale Davida jsem vyvolil, aby byl nad lidem mým israelským."', '1Kr 8:17': 'I chtěl David, otec můj, stavěti dům jménu Hospodina, Boha Israelova;', '1Kr 8:18': 'ale Hospodin řekl Davidovi, otci mému: „Že sis umínil v duchu stavěti dům jménu mému, dobře jsi učinil v srdci svém to zamýšleje;', '1Kr 8:19': 'avšak ty mi nebudeš stavěti domu, ale syn tvůj, z krve tvé vzešlý, ten vystaví dům jménu mému."', '1Kr 8:20': 'Hospodin splnil řeč svou, kterou byl mluvil; nebo povstal jsem já místo Davida, otce mého, dosedl jsem na trůn israelský, jak byl Hospodin mluvil, a vystavěl jsem dům jménu Hospodina, Boha Israelova.', '1Kr 8:21': 'A ustanovil jsem tam místo arše, ve které jest úmluva Hospodinova, kterou učinil s otci našimi, když vyšli z Egypta."', '1Kr 8:22': 'Pak postavil se Šalomoun před oltář Hospodinův před očima obce israelské, rozepial ruce své k nebi,', '1Kr 8:23': 'a řekl: „Hospodine, Bože Israelův! Není podobného tobě boha v nebi nahoře, ani na zemi dole; (tobě), který zachováváš úmluvu a milost služebníkům svým, kteří chodí před tebou s celým srdcem svým;', '1Kr 8:24': '(tobě), který jsi splnil služebníku svému Davidovi, otci mému, co jsi mu slíbil; ústy jsi mluvil a rukou splnil, jak tento den dokazuje.', '1Kr 8:25': 'Nyní tedy, Hospodine, Bože Israelův, naplň služebníku svému Davidovi, otci mému, co jsi mu slíbil řka: „Nebude se nedostávati potomka tvého přede mnou, který by zasedl na trůn Israelův, budou-li jen synové tvoji ostříhati cesty své, chodíce přede mnou, jako jsi ty chodil před obličejem mým."', '1Kr 8:26': 'Nyní tedy, Hospodine, Bože Israelův, ať se potvrdí slova tvá, kterými jsi sliboval služebníku svému Davidovi, otci mému.', '1Kr 8:27': 'Smíme tedy domnívati se, že vpravdě Bůh sídlí na zemi? Nebo nemůže-li nebe, a nebesa nebes tebe obsáhnouti, čím méně dům tento, který jsem vystavěl?', '1Kr 8:28': 'Shlédni tedy k modlitbě služebníka svého a k prosbám jeho, Hospodine, Bože můj; slyš chválu a modlitbu, kterou služebník tvůj koná dnes před tebou.', '1Kr 8:29': 'Oči tvé buďtež otevřeny na dům tento v noci i ve dne, na dům, o kterém jsi řekl: „Bude jméno mé tu", bys vyslyšel modlitbu, kterou modlí se k tobě služebník tvůj na místě tomto,', '1Kr 8:30': 'bys vyslyšel prosbu služebníka svého i národa svého israelského, začkoli prositi budou na místě tomto; abys (je) vyslyšel v sídle svém v nebi a vyslyše (je) byl milostiv.', '1Kr 8:31': 'Zhřeší-li kdo proti bližnímu svému, bude-li někomu závazně uložena přísaha, a přijde-li, by se zaklínal před oltářem tvým v domě tvém:', '1Kr 8:32': 'ty slyš (to) na nebi, jednej, rozsuď služebníky své, odsud bezbožného tím, že obrátíš skutky jeho na hlavu jeho, a osvoboď spravedlivého, odměně mu podle spravedlnosti jeho.', '1Kr 8:33': 'Uteče-li snad národ tvůj israelský před nepřáteli svými, že se prohřešil proti tobě, přijdou-li však, činíce pokání a vyznávajíce jméno tvé, budou-li se modliti a prositi tebe v domě tomto:', '1Kr 8:34': 'ty slyš (to) na nebi, odpusť hřích národu svému israelskému, a uveď je zase do země, kterou jsi dal otcům jejich.', '1Kr 8:35': 'Zavře-li se snad nebe, že nebude pršeti pro hříchy jejich, budou-li však modliti se na místě tomto, pokání činiti jménu tvému, a odvrátí-li se od hříchů svých pro trápení své:', '1Kr 8:36': 'ty slyš je na nebi, odpusť hříchy služebníků svých, lidu svého israelského, ukaž jim cestu dobrou, po které by chodili, a dej déšť na zemi svou, kterou jsi dal lidu svému v dědičný majetek.', '1Kr 8:37': 'Vznikne-li snad hlad v zemi, nebo mor, nebo nákaza vzduchu, obilná sněť, kobylky nebo rez obilní, sevře-li jej nepřítel jeho, oblehna brány jeho, nebo jakákoli rána, jakákoli nemoc,', '1Kr 8:38': 'jakákoli kletba nebo zlořečení, které snad stihne někoho z lidu tvého israelského, pozná-li ránu srdce svého a rozepne-li ruce své v domě tomto:', '1Kr 8:39': 'ty slyš (to) na nebi v sídle svém, smiluj se, jednej, a dej každému podle všech cest jeho, jak uzříš srdce jeho, –  neboť ty jediný znáš srdce všech lidí – ', '1Kr 8:40': 'aby se báli tebe po všecky dny, dokud živi budou na půdě, kterou jsi dal otcům našim.', '1Kr 8:41': 'Ano i cizinec, který není z lidu tvého israelského, přijde-li ze země daleké pro jméno tvé – nebo všude bude slyšeti o jménu tvém velikém, o ruce tvé silné a rameni tvém', '1Kr 8:42': 'vztaženém – přijde-li tedy snad a modliti se bude na tomto místě:', '1Kr 8:43': 'ty slyš (to) na nebi, v sídle svém a učiň vše, začkoli volati bude k tobě cizinec ten, aby se naučili všichni národové země báti se jména tvého jako lid tvůj israelský, a zakusili, že podle jména tvého nazván je tento dům, který jsem postavil.', '1Kr 8:44': 'Vytáhne-li snad lid tvůj do boje proti nepřátelům svým, kteroukoli cestou je pošleš, a budou-li se modliti k tobě čelem k městu, které jsi vyvolil, a tváří k domu, který jsem vystavěl jménu tvému:', '1Kr 8:45': 'slyš na nebi úpěnlivé modlitby jejich, a zjednej jim právo.', '1Kr 8:46': 'Zhřeší-li pak tobě – nebo není člověka, který by nehřešil – a rozhněváš-li se, že je vydáš nepřátelům jejich, a budou-li do zajetí odvedeni do země nepřátelské, daleké nebo blízké,', '1Kr 8:47': 'budou-li však činiti srdečné pokání na místě vyhnanství, obrátí-li se k tobě, budou-li se modliti k tobě v zajetí svém říkajíce: „Zhřešili jsme, neprávě jsme činili, bezbožně jsme jednali",', '1Kr 8:48': 'obrátí-li se k tobě celým srdcem svým a celou duší svou v zemi nepřátel svých, do které byli do zajetí odvedeni, budou-li se modliti k tobě čelem k zemi své, kterou jsi dal otcům jejich, (tváří) k městu, které jsi vyvolil, a ke chrámu, který jsem vystavěl jménu tvému:', '1Kr 8:49': 'slyš na nebi, v sídle trůnu svého, úpěnlivé modlitby jejich, zjednej jim právo,', '1Kr 8:50': 'smiluj se na lidem svým, který zhřešil proti tobě, nade všemi nepravostmi jejich, kterými se provinili proti tobě, a dej, (by) milost (nalezli) před těmi, kteří je budou míti snad v zajetí, by se nad nimi smilovali.', '1Kr 8:51': 'Nebo lid tvůj je to a dědičný majetek, který jsi vyvedl z Egypta, z peci železné.', '1Kr 8:52': 'Buďtež oči tvé otevřeny k modlitbě služebníka tvého, a lidu tvého israelského, a vyslyš je ve všem, začkoli budou volati k tobě.', '1Kr 8:53': 'Nebo tys oddělil je sobě za dědičný majetek ode všech národů země, jak jsi mluvil skrze Mojžíše, služebníka svého, když jsi vyvedl otce naše z Egypta, Hospodine Bože."', '1Kr 8:54': 'Když dokonal Šalomoun celou úpěnlivou modlitbu tuto k Hospodinu, vstal od oltáře Hospodinova – byltě klečel na obou kolenech a ruce měl rozepiaté k nebi – ', '1Kr 8:55': 'a stoje dobrořečil hlasem velikým veškeré obci Israelově řka:', '1Kr 8:56': '„Požehnán buď Hospodin, který dal pokoj lidu svému israelskému podle všeho, co byl připověděl; nepadlo (na zmar) ani jedno z těch libých slov, která mluvil skrze Mojžíše, služebníka svého.', '1Kr 8:57': 'Budiž Hospodin, Bůh s námi, jako byl s otci našimi, neopouštěje nás ani nezamítaje,', '1Kr 8:58': 'ale nakloňuje srdce naše k sobě, bychom chodili po všech cestách jeho a šetřili všech příkazů jeho, ustanovení jeho a práv, která dal otcům našim.', '1Kr 8:59': 'Buďtež tyto řeči mé, kterými jsem se modlil před Hospodinem, blízké Hospodinu, Bohu našemu, dnem i nocí, by zjednal právo služebníku svému a lidu svému israelskému po všecky dny,', '1Kr 8:60': 'aby poznávali všichni národové země, že Hospodin jediný jest Bůh, a že není jiného kromě něho.', '1Kr 8:61': 'Patřiž také srdce naše dokonale Hospodinu, Bohu našemu, bychom chodili v ustanoveních jeho a šetřili příkazů jeho jako dnes."', '1Kr 8:62': 'Obětoval pak král a veškeren Israel s ním oběti před Hospodinem.', '1Kr 8:63': 'Šalomoun pobil na pokojné oběti, které podal Hospodinu, dvacet dva tisíce býkův, a ovec sto dvacet tisíc. Tak slavili posvěcení chrámu Hospodinova, král i synové Israelovi.', '1Kr 8:64': 'V ten den posvětil král prostředek nádvoří, které bylo před domem Hospodinovým, neboť obětoval tu celopal, oběť suchou a tuk obětí pokojných; oltář totiž měděný, který byl před Hospodinem, byl příliš malý, že nemohly se na něm směstnati celopaly, oběti suché a tuk obětí pokojných.', '1Kr 8:65': 'Také slavil Šalomoun v ten čas velikou slavnost a s ním veškeren Israel, veliké množství od končin Ematu až k Potoku egyptskému, před Hospodinem, Bohem naším, sedm dní [a sedm dní, to jest čtrnácte dní].', '1Kr 8:66': 'V den pak osmý propustil zástupy lidu; i dobrořečili králi a šli domů s veselým srdcem, radujíce se ze všech dobrodiní, která byl učinil Hospodin Davidovi, služebníku svému, a Israelovi, lidu svému.', '1Kr 9:1': 'Když dokonal Šalomoun stavbu domu Hospodinova, [budovu královskou a všecko, co si přál a co chtěl udělati],', '1Kr 9:2': 'ukázal se mu Hospodin po druhé, jako se mu byl ukázal v Gabaonu.', '1Kr 9:3': 'A Hospodin mu řekl: „Vyslyšel jsem úpěnlivou modlitbu tvou, kterou ses modlil přede mnou: posvětil jsem dům tento, který jsi vystavěl, že jsem umístil jméno své tam na věky, a budou oči mé i srdce mé tu po všecky dny.', '1Kr 9:4': 'Budeš-li také ty choditi přede mnou, jako chodil otec tvůj, v prostotě srdce a v spravedlnosti, budeš-li činiti vše, co jsem ti přikázal, a ustanovení má i práva má budeš-li zachovávati:', '1Kr 9:5': 'upevním trůn království tvého nad Israelem na věky, jako jsem připověděl Davidovi, otci tvému, řka: „Nebude se nedostávati potomka tvého na trůně Israelově."', '1Kr 9:6': 'Odpadnete-li vy nebo synové vaši, že za mnou nepůjdete a že nebudete šetřiti příkazů mých a ustanovení mých, která jsem vám dal, ale odejdouce ctíti budete bohy cizí a klaněti se jim:', '1Kr 9:7': 'vyplením Israele s povrchu země, kterou jsem dal jim, a chrám, který jsem posvětil jménu svému, zavrhnu a bude Israel příslovím a výsměchem všem národům.', '1Kr 9:8': 'A dům tento bude zříceninou; každý, kdo půjde mimo něj, zhrozí se a sípaje bude se tázati: „Proč tak učinil Hospodin zemi této a domu tomuto?"', '1Kr 9:9': 'I odpovědí: „Poněvadž opustili Hospodina, Boha svého, který vyvedl otce jejich z Egypta, a šli za bohy cizími, jim se klaněli a je ctili; proto uvedl na ně Hospodin všecko to zlo."', '1Kr 9:10': 'Když pak bylo po dvaceti letech, když byl vystavěl Šalomoun oba domy, totiž dům Hospodinův a dům královský,', '1Kr 9:11': '– Hiram, král tyrský, dodával Šalomounovi dřevo cedrové a jedlové, i zlato podle veškeré potřeby jeho – tehdy Šalomoun dal Hiramovi dvacet měst v zemi Galilejské.', '1Kr 9:12': 'I vyšel Hiram z Tyru, by viděl města, která mu dal Šalomoun, ale nelíbila se mu.', '1Kr 9:13': 'Řekl: „To jsou ta města, kterás mi dal, bratře?" A sluje ta krajina Chabul až do dneška.', '1Kr 9:14': 'Poslal pak Hiram králi Šalomounovi sto dvacet hřiven zlata.', '1Kr 9:15': 'Takto byly spořádány roboty, které obětoval král Šalomoun na stavbu domu Hospodinova, domu svého, Mella, zdi jerusalemské, Heseru, Magedda, Gazeru – ', '1Kr 9:16': 'farao totiž, král egyptský, byl vytáhl, dobyl Gazeru, zapálil jej, Kanaanské, kteří byli v městě, pobil, a dal jej za věno dceři své, manželce Šalomounově.', '1Kr 9:17': 'Proto vystavěl Šalomoun Gazer – Bethoronu dolního,', '1Kr 9:18': 'Baalatu a Palmyry na poušti,', '1Kr 9:19': 'všech městeček, která mu náležela, byla však beze zdi, (a která) ohradil, jakož i měst vozů a měst jezdců, a (všeho), cokoli se mu zalíbilo vystavěti v Jerusalemě, na Libanu a ve všech končinách své říše:', '1Kr 9:20': 'Všechen lid, který zůstal z Amorrhejských, Hetských, Ferezejských, Hevejských a Jebusejských, kteří nejsou ze synův Israelových,', '1Kr 9:21': 'syny těch, kteří byli zůstali v zemi, že jich nemohli synové Israelovi vyhladiti, učinil si Šalomoun robotníky až do tohoto dne;', '1Kr 9:22': 'ze synů však Israelových žádného nepodrobil Šalomoun robotě, ale byli bojovníky, hodnostáři jeho, úředníky, pobočníky a veliteli nad vozy a nad koňmi.', '1Kr 9:23': 'Bylo pak úředníků nad veškerými pracemi Šalomounovými ustanovených pět set padesát; ti měli pod sebou lid a v ustanovených pracích rozkazovali.', '1Kr 9:24': 'Když pak dcera faraonova přestěhovala se z města Davidova do domu svého, který jí byl Šalomoun vystavěl, stavěl (již) Mello.', '1Kr 9:25': 'Šalomoun obětoval třikráte do roka celopaly a oběti pokojné na oltáři, který byl vystavěl Hospodinu, a pálil vonidla před Hospodinem. [Tak dokonán byl chrám.]', '1Kr 9:26': 'Nadělal také lodí král Šalomoun v Asiongaberu, které jest u Ailatu na břehu moře Rudého v Edomsku.', '1Kr 9:27': 'A poslal Hiram na lodích těch služebníky své, zkušené námořníky, se služebníky Šalomounovými.', '1Kr 9:28': 'Ti přeplavivše se do Ofiru, sebrali tam zlata čtyři sta dvacet hřiven a přivezli je králi Šalomounovi.', '1Kr 10:1': 'Ba i královna ze Saby, když uslyšela, co se vypravovalo o Šalomounovi, přijela, by ho zkoušela hádankami.', '1Kr 10:2': 'Přijevši do Jerusalema s komonstvem velikým, s bohatstvím, s velbloudy nesoucími vonidla, zlata velmi mnoho, jakož i drahého kamení, přišla ke králi Šalomounovi a pověděla mu vše, co měla v srdci.', '1Kr 10:3': 'I poučil ji Šalomoun o všech otázkách, které mu předložila; nic nebylo skrytého králi, nač by jí byl neodpověděl.', '1Kr 10:4': 'Královna ze Saby uzřevši všecku moudrost Šalomounovu, i dům, který byl vystavěl,', '1Kr 10:5': 'pokrmy stolu jeho, sedadla dvořenínů, řady přisluhujících, roucha jejich, číšníky a celopaly, které obětoval v domě Hospodinově, byla bez sebe.', '1Kr 10:6': 'I řekla králi: „Pravda je, co jsem slyšela v zemi své', '1Kr 10:7': 'o věcech tvých a o moudrosti tvé. Nevěřila jsem těm, kteří mi (to) vypravovali, až jsem sama přišla, viděla očima svýma a přesvědčila se, že mi nebyla řečena ani polovice; jeť větší moudrost tvá a díla tvá nežli pověst, kterou jsem slyšela.', '1Kr 10:8': 'Blahoslaveni lidé tvoji a blahoslaveni dvořané tvoji, kteří stojí před tebou ustavičně a slyší moudrost tvou.', '1Kr 10:9': 'Požehnán budiž Hospodin, Bůh tvůj, kterému ses zalíbil, že posadil tebe na trůn israelský! Protože si zamiloval Hospodin Israele na věky, ustanovil tebe králem, abys vykonával právo a spravedlnost."', '1Kr 10:10': 'A dala králi sto dvacet hřiven zlata, vonidel velmi mnoho i kamení drahého: aniž bylo kdy jindy přivezeno vonidel tolik, kolik darovala královna ze Saby králi Šalomounovi. – ', '1Kr 10:11': 'Také však lodi Hiramovy, které přinášely zlato z Ofiru, přivezly z Ofiru dřeva tyinového velmi mnoho, jakož i drahokamův.', '1Kr 10:12': 'A nadělal král ze dřeva tyinového nábytku do domu Hospodinova a do domu královského, jakož i harf a louten zpěvákům; nebylo kdy takové dřevo tyinové přivezeno ani viděno až do dneška. – ', '1Kr 10:13': 'Král Šalomoun dal za to královně ze Saby vše, co si přála a žádala od něho, mimo to, co jí byl dal darem královským dobrovolně. Poté dala se na cestu zpět a odjela domů se služebníky svými.', '1Kr 10:14': 'Váha zlata, které bylo přineseno Šalomounovi jednoho roku. byla šest set šedesát šest zlatých hřiven,', '1Kr 10:15': 'kromě toho, které přinášeli výběrčí cla od velkoobchodníkův i všech, kteří prodávali na drobno, jakož i všichni náčelníci arabští a (královi) zástupci v zemi.', '1Kr 10:16': 'Král Šalomoun dal udělati také dvě stě štítů ze zlata ryzího – šest set lotů zlata dal na plechy štítu jednoho – ', '1Kr 10:17': 'a tři sta puklířů ze zlata ryzího – tři miny zlata pokrývaly každý puklíř. – A dal je král do domu „háje libanského".', '1Kr 10:18': 'Dále dal udělati král Šalomoun trůn veliký ze slonoviny a obložil jej zlatem Velmi tmavožlutým.', '1Kr 10:19': 'Měl šest stupňů. Vrch trůnu by] vzadu okrouhlý, dvě opěradla s obou stran držela sedadlo, dva lvi stáli vedle opěradel,', '1Kr 10:20': 'a dvanácte lvíčků stálo na šesti stupních s obou stran. Nebylo takové dílo uděláno v žádném království.', '1Kr 10:21': 'Nadto veškery nádoby, ze kterých píval král Šalomoun, byly zlaté; i všeliké náčiní v domě „háje libanského" bylo ze zlata nejčistšího. Nic nebylo ze stříbra, neb toho si nevážili ve dnech Šalomounových;', '1Kr 10:22': 'loďstvo královské totiž s loďstvem Hiramovým plavilo se přes moře do Tarsisu jednou ve třech letech, přinášejíc odtud zlato, stříbro, slonovinu, opice a pávy.', '1Kr 10:23': 'Tak. povýšen byl král Šalomoun nade všecky krále světa bohatstvím a moudrostí.', '1Kr 10:24': 'Všecek svět žádal (viděti) tvář Šalomounovu, by slyšel moudrost jeho, kterou dal Bůh mysli jeho.', '1Kr 10:25': 'Každý mu přinášel dary. nářadí stříbrné a zlaté, roucha, zbraně, vonidla, koně, mezky, rok co rok.', '1Kr 10:26': 'A nashromáždil Šalomoun vozů i jezdců, že měl tisíc čtyři sta vozů a dvanácte tisíc jezdců; rozložil je po městech hrazených, (něco) však (zůstalo) u krále v Jerusalemě.', '1Kr 10:27': 'Způsobil, že tak veliká byla hojnost stříbra v Jerusalemě, jako kamení, a že tak mnoho bylo cedrového dříví, jako planého fíkoví, které roste na poli.', '1Kr 10:28': 'Koně přiváděli Šalomounovi z Egypta a z Koy. Kupci královští totiž kupovali je z Koy. a přiváděli je za pevnou cenu:', '1Kr 10:29': '(jeden) vůz přicházel z Egypta za šest set lotů stříbra, a kůň za sto padesát. Tím způsobem prodávali také všichni králové hetští a syrští koně.', '1Kr 11:1': 'Král Šalomoun zamiloval si mnoho cizinek kromě dcery faraonovy, Moabky, Ammonky, Edomky, Sklonky a Heťanky,', '1Kr 11:2': 'z národů těch, o kterých řekl Hospodin synům Israelovým: „Nevejdete k nim a z nich nevejdou k vašim, nebo jistě odvrátí srdce vaše, byste chodili za bohy jejich." K těm tedy přilnul Šalomoun plamennou láskou.', '1Kr 11:3': 'Žen jakožto královen měl sedm set a ženin tři sta; a (ty) ženy zvrátily srdce jeho.', '1Kr 11:4': 'Když tedy byl již stár, nakazilo se srdce jeho skrze ženy, že chodil za bohy cizími a že nebylo srdce jeho dokonale oddáno Hospodinu, Bohu jeho, jako srdce Davida, otce jeho;', '1Kr 11:5': 'ale ctil Šalomoun Astartu, bohyni Sidonských, a Molocha, modlu Ammonských.', '1Kr 11:6': 'Tak činil Šalomoun, co se nelíbilo Hospodinu, a nechodil dokonale za Hospodinem, jako David, otec jeho.', '1Kr 11:7': 'Tehdy vystavěl Šalomoun svatyni Chamosovi, modle moabské, na hoře, která je proti Jerusalemu, a Molochovi, modle synů Ammonových.', '1Kr 11:8': 'A tak to udělal všem ženám svým, cizinkám, které pálily kadidlo a obětovaly svým bohům.', '1Kr 11:9': 'Proto rozhněval se Hospodin na Šalomouna, že mysl jeho odvrátila se od Hospodina, Boha Israelova, který se mu byl ukázal dvakrát', '1Kr 11:10': 'a přikázal (právě) tuto věc, aby (totiž) nechodil za bohy cizími. Ale nedbal toho, co mu byl přikázal Hospodin.', '1Kr 11:11': 'Řekl tedy Hospodin Šalomounovi: „Ježto jsi tak hluboce klesl, žes nedbal úmluvy mé a příkazů mých, které jsem ti dal, jistě odtrhnu ti království, a dám je služebníku tvému.', '1Kr 11:12': 'Avšak za dnů tvých neučiním toho pro Davida, otce tvého; z ruky syna tvého vytrhnu je.', '1Kr 11:13': 'Také neodejmu celého království jemu, ale kmen jeden dám synu tvému pro Davida, služebníka mého, a pro Jerusalem, který jsem (si) vyvolil."', '1Kr 11:14': 'I vzbudil Hospodin protivníka Šalomounovi, Adada edomského, z rodu královského, který byl v Edomu.', '1Kr 11:15': 'Když totiž byl David v Edomsku, a Joab, velitel vojska, byl vytáhl, aby pobité pochoval, a když pobil všecky mužské v Edomsku', '1Kr 11:16': '– byltě tam Joab i všechen Israel šest měsíců, dokud nevyplenil všech mužských v Edomsku – ', '1Kr 11:17': 'utekl Adad, on a někteří ze služebníkův otce jeho s ním, a vešel do Egypta. Adad byl (tehdy) mladý jinoch.', '1Kr 11:18': 'Když vyšli z Madianu, přišli do Faranu, i vzali s sebou některé muže z Faranu a přišli do Egypta k faraonovi, králi egyptskému; ten dal mu dům, opatřil ho stravou a vykázal mu také polnosti.', '1Kr 11:19': 'I nalezl Adad před faraonem milost velikou, že mu dal za manželku vlastní sestru své manželky, královny Tafnes.', '1Kr 11:20': 'Sestra Tafnesina porodila mu syna Genubata, a Tafnes vychovala ho v domě faraonově; Genubat přebýval u faraona se syny jeho. – ', '1Kr 11:21': 'Když uslyšel Adad v Egyptě, že zesnul David s otci svými a že zemřel Joab, velitel vojska, řekl faraonovi: „Propusť mě, ať jdu do země své."', '1Kr 11:22': 'I řekl mu farao: „Čeho se ti nedostává u mne, že chceš jíti do země své?" On však odpověděl: „Ničeho; ale prosím tě, propusť mě!"', '1Kr 11:23': 'Vzbudil také Bůh proti němu protivníka Razona, syna Eliadova, který byl utekl od Adarezera, krále Soby, pána svého,', '1Kr 11:24': 'shromáždil proti němu tlupu a stal se náčelníkem lupičů, když je bil David; odešli do Damašku, usadili se tam a ustanovili ho králem v Damašku.', '1Kr 11:25': 'I byl protivníkem Israelovým po všecky dny Šalomounovy. To jest Adadova zloba a nenávist proti Israelovi, i stal se králem v Syrii.', '1Kr 11:26': 'Rovněž i Jeroboam, syn Nabatův, Efraimovec ze Saredy, služebník Šalomounův, jehožto matka, jménem Sarva, ovdověla, pozdvihl ruku proti králi.', '1Kr 11:27': 'Příčina, že se mu zprotivil, byla tato: Šalomoun stavěl Mello a zastavoval mezeru města Davida, otce svého.', '1Kr 11:28': 'Jeroboam byl muž silný a statný; Šalomoun vida, že je to jinoch výborných schopností a obratný, ustanovil ho úředníkem nad robotami všeho domu Josefova.', '1Kr 11:29': 'Jednou, když vyšel Jeroboam z Jerusalema, potkal ho Ahjáš Silan, prorok, na cestě, oděn jsa pláštěm novým. Byli toliko sami dva na poli.', '1Kr 11:30': 'Tu vzav Ahjáš plášť svůj nový, který měl na sobě, roztrhal jej na dvanácte kusův,', '1Kr 11:31': 'a řekl Jeroboamovi: „Vezmi si deset kusů, nebo toto praví Hospodin, Bůh Israelův: „Hle, já vytrhnu království z ruky Šalomounovy, a dám tobě desatero kmenů.', '1Kr 11:32': 'Jeden toliko kmen zůstane jemu, pro služebníka mého Davida a pro město Jerusalem, které jsem vyvolil ze všech kmenův Israelových.', '1Kr 11:33': 'Neboť opustil mne, klaněl se Astartě, bohyni Sidonských, Chamosu, bohu moabskému, Molochu, bohu synův Ammonových," a nechodil po cestách mých, aby byl činil spravedlnost přede mnou, příkazy mé a práva, jako David, otec jeho.', '1Kr 11:34': 'Nevezmu však celého království z ruky jeho, ale ponechám ho vůdcem po všecky dny života jeho, pro Davida, služebníka mého, kterého jsem vyvolil, který šetřil příkazů mých a ustanovení mých.', '1Kr 11:35': 'Ale vezmu království z ruky syna jeho, a dám tobě [desatero kmenů];', '1Kr 11:36': 'synu pak jeho dám jeden kmen, aby zůstalo světlo Davidovi, služebníku mému, po všecky dny přede mnou v Jerusalemě, v městě, které jsem vyvolil, aby bylo jméno mé tam.', '1Kr 11:37': 'Ale tebe vezmu, abys kraloval nade vším, čeho žádá duše tvá, a byl králem nad Israelem.', '1Kr 11:38': 'Proto, poslechneš-li všeho, co ti přikáži, budeš-li choditi po cestách mých, a činiti, co pravého je přede mnou, šetře ustanovení a příkazů mých, jako činil David, služebník můj: budu s tebou a vzbudím ti dům stálý, jako jsem vzbudil Davidovi dům, a dám tobě lid Israelův; ', '1Kr 11:39': 'a trestati budu potomstvo Davidovo pro tu věc, ale ne na vždy."', '1Kr 11:40': 'Pro tu příčinu chtěl Šalomoun zabíti Jeroboama; on však vstal, utekl do Egypta k Sesakovi, králi egyptskému, a byl v Egyptě až do smrti Šalomounovy.', '1Kr 11:41': 'Ostatek dějů Šalomounových a vše, co činil, i moudrost jeho, hle, to vše zapsáno je v knize Letopisů Šalomounových.', '1Kr 11:42': 'Dnů, ve kterých kraloval Šalomoun v Jerusalemě nad veškerým Israelem, bylo čtyřicet let.', '1Kr 11:43': 'Když zesnul Šalomoun s otci svými, byl pochován v městě Davida, otce svého. A Roboam, syn jeho, stal se králem místo něho.', '1Kr 12:1': 'I přišel Roboam do Sichemu; nebo tam byl se shromáždil všecek Israel, aby ho ustanovil za krále.', '1Kr 12:2': 'Jeroboam však, syn Nabatův, který byl ještě v Egyptě, kam byl utekl před králem Šalomounem, uslyšev, že zemřel, vrátil se z Egypta.', '1Kr 12:3': '[Poslali tedy a povolali ho. I přišel Jeroboam a všecek lid israelský] a pravili Roboamovi:', '1Kr 12:4': '„Otec tvůj přetěžké jho vložil na nás; proto ty nyní zmírni panování otce svého velmi tvrdé, a jho příliš těžké, které vložil na nás, a budeme sloužiti tobě."', '1Kr 12:5': 'On jim řekl: „Odejděte a třetího dne vraťte se ke mně." Když lid odešel,', '1Kr 12:6': 'radil se král Roboam se staršími, kteří stávali před Šalomounem, otcem jeho, když ještě živ byl, řka: „Kterak mi radíte, bych odpověděl lidu tomuto?"', '1Kr 12:7': 'Oni mu pravili: „Vyslyšíš-li dnes lid ten, budeš-li ochotný, povolíš-li jejich žádosti, a promluvíš-li s nimi přívětivě, budou služebníky tvými po všecky dny."', '1Kr 12:8': 'On však nedbal rady starců, kterou mu dali, ale povolav jinochy, kteří s ním vychováni byli a (nyní) stáli před ním,', '1Kr 12:9': 'řekl jim: „Co mi radíte, bych odpověděl lidu tomuto, který mi pravil: „Polehči nám jho, které vložil otec tvůj na nás"?"', '1Kr 12:10': 'I řekli mu jinoši, kteří vychováni byli s ním: „Takto promluv k lidu tomu, který pravil tobě: „Otec tvůj ztížil jho naše, ty tedy polehči nám," promluv takto k nim: „Malík můj tlustší jest nežli páteř otce mého.', '1Kr 12:11': 'Ano, otec můj vložil na vás jho těžké, já však přidám na jho vaše; otec můj mrskal vás bičíky, ale já mrskati budu vás biči uzlovatými."', '1Kr 12:12': 'Přišel tedy [Jeroboam a] všecek lid k Roboamovi třetího dne, jak byl pravil král řka: „Vraťte se ke mně dne třetího."', '1Kr 12:13': 'I odpověděl král lidu tvrdě, nedbaje rady starších, kterou mu byli dali,', '1Kr 12:14': 'a promluvil k nim podle rady jinochů řka: „Otec můj ztížil jho vaše, já však přidám ke jhu vašemu; otec můj mrskal vás bičíky, ale já mrskati budu vás biči uzlovatými."', '1Kr 12:15': 'Nepovolil tedy král lidu; nebo se byl odvrátil od něho Hospodin, aby splnil slovo své, které promluvil skrze Ahjáše, Silana, k Jeroboamovi, synu Nabatovu.', '1Kr 12:16': 'Lid vida, že je král oslyšel, odpověděl mu řka: „Jaký úděl máme v Davidovi? Neb jaký podíl v synu Isajově? Vrať se do svého domova, Israeli! Nyní hleď si svého domu, Davide! " I rozešel se Israel domů.', '1Kr 12:17': 'Nad syny však Israelovými, kteří sídlili v městech judských, kraloval Roboam.', '1Kr 12:18': 'Poslal ještě král Roboam Adurama, který byl nad robotami, avšak všecek Israel jej do smrti ukamenoval. Vsedl tedy král Roboam rychle na vůz a utekl do Jerusalema.', '1Kr 12:19': 'Tak odpadl Israel od domu Davidova, až do dnešního dne.', '1Kr 12:20': 'Když uslyšel veškeren Israel, že se Jeroboam vrátil, poslali a povolali ho do shromáždění lidu, a ustanovili ho králem nad veškerým Israelem. A nikdo nepřidržel se domu Davidova kromě samého kmene Judova.', '1Kr 12:21': 'Když přišel Roboam do Jerusalema, shromáždil veškeren dům judský [a kmen Benjaminův], sto osmdesát tisíc vybraných bojovníků, by bojovali proti domu israelskému a zjednali zase království Roboamovi, synu Šalomounovu.', '1Kr 12:22': 'Tu však oslovil Hospodin Semajáše, muže Božího, a řekl:', '1Kr 12:23': '„Promluv k Roboamovi, synu Šalomounovu, králi judskému a k veškerému domu Judovu [i Benjaminovu] i k ostatnímu lidu a rci:', '1Kr 12:24': 'Toto praví Hospodin: „Netáhněte, aniž bojujte proti bratřím svým, synům Israelovým; vrátiž se každý domů, nebo já jsem to učinil.“ “ Když uslyšeli řeč Hospodinovu, vrátili se s cesty, jak jim: přikázal Hospodin.', '1Kr 12:25': 'Jeroboam pak opevnil Sichem na horách Efraimských, a bydlil tam; odtud vyšed, opevnil Fanuel.', '1Kr 12:26': 'Jeroboam si řekl: „Teď mohla by se vrátit královská moc zase k domu Davidovu.', '1Kr 12:27': 'Bude-li choditi lid tento do Jerusalema, by přinášel oběti v domě Hospodinově, srdce lidu tohoto obrátí se k pánu svému Roboamovi, králi judskému; mne zabijí a vrátí se zase k němu."', '1Kr 12:28': 'Protož uváživ tu věc udělal dvě zlatá telata, a řekl jim: „Nechoďte již do Jerusalema! Hle, bohové tvoji, Israeli, kteří tebe vyvedli z Egypta!"', '1Kr 12:29': 'A postavil jedno v Betelu a druhé v Danu.', '1Kr 12:30': 'Ta věc stala se podnětem ke hříchům, nebo lid chodíval klaněti se teleti až do Danu.', '1Kr 12:31': 'Nadělal také svatyní na výšinách a kněží ze spodiny národa, kteří nebyli Levité.', '1Kr 12:32': 'I ustanovil svátek měsíce osmého, patnáctého dne (toho) měsíce, podobný slavnosti, která se slavívala v Judsku [a vystoupiv (obětoval) na oltáři]. Učinil tak [v Betelu], aby obětoval telatům, která byl udělal; též ustanovil v Betelu kněze výšin, které byl postavil.', '1Kr 12:33': 'I vystoupil k oltáři, který byl udělal v Betelu, patnáctého dne měsíce osmého, který si byl sám smyslil, aby učinil slavnost synům Israelovým. Když vystoupil k oltáři, by pálil kadidlo,', '1Kr 13:1': 'tu hle, muž Boží přišel z Judska slovem Hospodinovým do Betelu, an Jeroboam stál u oltáře a kladl kadidlo.', '1Kr 13:2': 'I zkřikl proti oltáři slovem Hospodinovým řka: „Oltáři, oltáři! Toto praví Hospodin: Hle, syn narodí se domu Davidovu, Josiáš jménem, a zabíjeti bude na tobě kněze výšin, kteří nyní na tobě kadidlo zapalují, a kosti lidské na tobě bude pálit."', '1Kr 13:3': 'Oznámil také toho dne znamení řka: „Toto bude znamením, že mluvil Hospodin: Hle, oltář se roztrhne, a rozsype se popel, který je na něm."', '1Kr 13:4': 'Když uslyšel král řeč člověka Božího, kterou promluvil proti oltáři v Betelu, vztáhl ruku svou od oltáře řka: „Jměte ho!" Tu uschla mu ruka, kterou byl vztáhl proti němu, že nemohl již přitáhnouti ji k sobě.', '1Kr 13:5': 'Též oltář se roztrhl, a rozsypal se popel s oltáře, na znamení, které byl předpověděl muž Boží slovem Hospodinovým.', '1Kr 13:6': 'I řekl král muži Božímu: „Pomodli se k Hospodinu, Bohu svému, a pros za mne, by byla zase uzdravena ruka má!" I modlil se muž Boží k Hospodinu, a přitáhl král ruku zase k sobě, že byla jako prve.', '1Kr 13:7': 'Tu řekl král muži Božímu: „Pojď se mnou domů, bys pojedl, a dám ti dary."', '1Kr 13:8': 'Muž Boží králi odpověděl: „I kdybys mi dal polovici domu svého, nepůjdu s tebou, aniž budu jísti chleba, nebo píti vody na místě tomto;', '1Kr 13:9': 'tak totiž je mi přikázáno slovem Hospodina, který mi poručil: „Nesmíš jísti chleba, ani píti vody, aniž se vrátit cestou, kterou jsi přišel."', '1Kr 13:10': 'A tak odešel jinou cestou, a nevrátil se tou cestou, kterou byl přišel do Betelu.', '1Kr 13:11': 'V Betelu bydlil jeden starý prorok. K tomu přišli synové jeho a vypravovali mu všecky věci, které byl učinil muž Boží toho dne v Betelu; i slova, která promluvil ke králi, vypravovali otci svému.', '1Kr 13:12': 'I tázal se otec jejich: „Kterou cestou odešel?" Když mu ukázali synové jeho cestu, kterou byl odešel muž Boží, který byl přišel z Judska,', '1Kr 13:13': 'řekl synům svým: „Osedlejte mi osla!" Když mu jej osedlali, vsedl (na něj),', '1Kr 13:14': 'jel za mužem Božím, a naleznuv ho, an sedí pod terebintem, řekl mu: „Ty jsi (ten) muž Boží, který přišel z Judska?" Když mu odvětil: „Jsem",', '1Kr 13:15': 'pravil mu: „Pojď se mnou domů, bys pojedl."', '1Kr 13:16': 'On však odpověděl: „Nemohu se vrátit a jíti s tebou, aniž budu jísti chleba nebo píti vody na místě tomto;', '1Kr 13:17': 'nebo pravil Hospodin ke mně slovem Hospodinovým: „Nesmíš tam jísti chleba ani píti vody, aniž se vrátit cestou, kterou jsi přišel."', '1Kr 13:18': 'On mu řekl: „Také já prorok jsem, jako ty, a pravil mně anděl slovem Hospodinovým: „Přived ho zpět s sebou do domu svého, ať pojí chleba a napije se vody." Tak jej obelhal.', '1Kr 13:19': 'I přivedl ho nazpět s sebou a (on) tedy jedl chléb v domě jeho a pil vodu.', '1Kr 13:20': 'Když (tak) seděli za stolem, oslovil Hospodin proroka, který byl onoho přivedl nazpět,', '1Kr 13:21': 'i zvolal na muže Božího, který byl přišel z Judska, řka: „Toto praví Hospodin: „Že jsi nebyl poslušen řeči Hospodinovy, žes nedbal příkazu, který dal tobě Hospodin, Bůh tvůj,', '1Kr 13:22': 'že ses navrátil, jedl chléb a pil vodu na místě, na kterém přikázal tobě, bys nejedl chleba ani nepil vody: nebude pochováno tělo tvé v hrobě otců tvých!"', '1Kr 13:23': 'Když pojedl a napil se, osedlal osla svého proroku, jejž byl nazpět přivedl.', '1Kr 13:24': 'Když odešel, uhodil na něj lev na cestě, a udávil ho. I ležela mrtvola jeho na cestě, a osel stál vedle ní; také lev zůstal státi vedle těla mrtvého.', '1Kr 13:25': 'Tu hle, lidé jdouce tudy uzřeli tělo mrtvé, ano leží na cestě, a lva, an stojí vedle mrtvoly. I přišli a rozhlásili to ve městě, ve kterém onen starý prorok bydlil.', '1Kr 13:26': 'Když to uslyšel prorok, který ho byl nazpět přivedl s cesty, řekl: „Muž Boží je to, který neposlechl řeči Hospodinovy; proto vydal jej Hospodin lvu, aby ho polámal a udávil podle slova Hospodinova, které k němu byl promluvil."', '1Kr 13:27': 'A řekl synům svým: „Osedlejte mi osla!" Když (mu ho) osedlali', '1Kr 13:28': 'a on odjel, nalezl mrtvolu jeho, ana leží na cestě, a osla i lva, ani stojí u těla; a lev nejedl těla, aniž co uškodil oslu.', '1Kr 13:29': 'Vzal tedy prorok tělo muže Božího, vložil je na osla, a vrátiv se, přivezl je do města [proroka starého], aby oplakal ho.', '1Kr 13:30': 'I položil tělo jeho do hrobu svého, a oplakávali ho: „Ach, ach, bratře můj!"', '1Kr 13:31': 'A když oplakali ho, řekl synům svým: „Až umru, pochovejte mne v hrobě, ve kterém muž Boží je pochován; vedle kostí jeho položte kosti mé.', '1Kr 13:32': 'Nebo jistě se naplní řeč, kterou prohlásil slovem Hospodinovým proti oltáři, který je v Betelu, a proti všem svatyním na výšinách, které jsou ve městech samařských."', '1Kr 13:33': 'Po těch událostech neodvrátil se Jeroboam od cesty své prašpatné, ale naopak nadělal ze spodiny národa kněží výšin; každému, kdo jen chtěl, naplnil ruku a stal se knězem výšiny.', '1Kr 13:34': 'Tím zhřešil dům Jeroboamův, i byl vyvrácen a vyhlazen s povrchu země.', '1Kr 14:1': 'Toho času roznemohl se Abjáš, syn Jeroboamův.', '1Kr 14:2': 'I řekl Jeroboam manželce své: „Vstaň, převlec se, by tě nepoznali, že jsi manželka Jeroboamova, a jdi do Sila, kde jest Ahjáš, prorok, který mi pravil, že mám kralovati nad lidem tímto.', '1Kr 14:3': 'Vezmi s sebou deset chlebů, koláče a hrnec medu, a jdi k němu; onť oznámí ti, co se stane chlapci tomu."', '1Kr 14:4': 'Manželka Jeroboamova učinila, jak byl řekl: vstavši, šla do Sila, a přišla do domu Ahjášova. On však nemohl ji viděti, neboť zakalily se mu oči stářím.', '1Kr 14:5': 'I řekl Hospodin Ahjášovi: „Hle, manželka Jeroboamova vchází, aby se zeptala tebe na syna svého, který je nemocen. Toto a toto jí povíš." Když tedy ona vcházela a činila se jinou, nežli byla,', '1Kr 14:6': 'uslyšel Ahjáš šust nohou jejích, když vcházela do dveří a řekl: „Vejdi, manželko Jeroboamova! Proč se jinou činíš, nežli jsi? Vždyť poslán jsem já k tobě s řečí tvrdou.', '1Kr 14:7': 'Jdi a pověz Jeroboamovi: „Toto praví Hospodin, Bůh Israelův: „Já jsem tě vyvýšil z lidu, a ustanovil jsem tě za vůdce nad lidem svým israelským;', '1Kr 14:8': 'odtrhl jsem království od domu Davidova, a dal jsem je tobě; nebyl jsi však jako služebník můj David, který šetřil příkazů mých a lnul ke mně celým srdcem svým, čině, co se líbilo před obličejem mým,', '1Kr 14:9': 'ale páchal jsi zlo nade všecky, kteří byli před tebou, a učinil sis bohy cizí a lité, bys mne ke hněvu popudil, mne pak zavrhl jsi za sebe.', '1Kr 14:10': 'Proto hle, já uvedu neštěstí na dům Jeroboamův, vyhladím z Jeroboama toho, který močí na stěnu, nevolníka i svobodného v Israeli, a vyklidím zbytky domu Jeroboamova jako vyklizována bývá mrva, až do čista.', '1Kr 14:11': 'Kteří zemrou z rodu Jeroboamova v městě, ty sežerou psi; kteří pak umrou na poli, ty žráti budou ptáci nebeští, nebo Hospodin to pravd.', '1Kr 14:12': 'Proto ty vstaň a jdi domů; právě když vcházeti budeš do města, zemře chlapec.', '1Kr 14:13': 'Veškeren Israel bude oplakávati ho a pochová jej. Ten jediný totiž z (rodu) Jeroboamova dostane se do hrobu, nebo nalezeno je na něm něco dobrého od Hospodina, Boha Israelova, v domě Jeroboamově.', '1Kr 14:14': 'Ustanoví si pak Hospodin krále nad Israelem, a ten vyhladí dům Jeroboamův [ten den a ten čas].', '1Kr 14:15': 'A bíti bude Hospodin Bůh Israele, (že bude) jako třtina klátící se ve vodě; a vytrhne Israele z této země dobré, kterou dal otcům jejich, a rozvěje je za Reku, protože udělali si háje, by popouzeli Hospodina.', '1Kr 14:16': 'Hospodin vydá Israele pro hříchy Jeroboama, který zhřešil i do hříchův uvedl Israele."', '1Kr 14:17': 'Vstala tedy manželka Jeroboamova, odešla a přišla do Tersy; když vstupovala na práh domu, byl chlapec (již) mrtev.', '1Kr 14:18': 'I pochovali jej a oplakával ho všecek Israel podle řeči Hospodinovy, kterou promluvil skrze služebníka svého Ahjáše, proroka.', '1Kr 14:19': 'Ostatní děje Jeroboamovy, kterak bojoval, a kterak kraloval, hle, zapsány jsou v Knize letopisů králův israelských.', '1Kr 14:20': 'Dnů, ve kterých kraloval Jeroboam, byla dvacet dvě léta: i zesnul s otci svými, a nastoupil Nadab, syn jeho, místo něho.', '1Kr 14:21': 'Roboam tedy, syn Šalomounův, kraloval nad Judou. Čtyřicet jeden rok byl Roboamovi, když počal kralovati, a sedmnáct let kraloval v Jerusalemě, ve městě, které vyvolil Hospodin ze všech kmenův Israelových, aby tam umístil jméno své. Jméno matky jeho bylo Naama, Ammonka.', '1Kr 14:22': 'Juda činil, co bylo zlé v očích Hospodinových, a popouzeli ho více nežli všecky věci, které páchali otcové jejich, hříchy svými, kterých se dopouštěli.', '1Kr 14:23': 'Neb i oni vystavěli si oltáře, modly a háje, na každém vyšším pahorku a pod každým stromem ratolestným;', '1Kr 14:24': 'ano i ženaři byli v zemi, a činili všecky ohavnosti pohanů, které potřel Hospodin přeci syny Israelovými. – ', '1Kr 14:25': 'Pátého pak léta království Roboamova přitáhl Sesak, král egyptský, do Jerusalema,', '1Kr 14:26': 'pobral poklady domu Hospodinova a poklady královské, a uloupil všecko, i zlaté štíty, které dal kdysi udělati Šalomoun;', '1Kr 14:27': 'místo nich nadělal král Roboam štítů měděných a dal je pod dozor vůdců štítonošů, to jest těch, kteří byli na stráži přede dveřmi domu královského.', '1Kr 14:28': 'Když chodíval král do domu Hospodinova, nosili je ti, k jejichž úřadu náleželo jej předcházeti; potom je zase přinášeli do zbrojnice štítonošů.', '1Kr 14:29': 'Ostatní děje Roboamovy a vše, co činil, hle, zapsáno je v Knize letopisů králů judských. – ', '1Kr 14:30': 'Válka mezi Roboamem a Jeroboamem byla po všecky dny. – ', '1Kr 14:31': 'Když zesnul Roboam s otci svými, pochován byl s nimi v městě Davidově. [Jméno pak matky jeho: Naama, Ammonka]. A stal se králem Abjam, syn jeho, místo něho.', '1Kr 15:1': 'Léta osmnáctého království Jeroboama, syna Nabatova, stal se tedy Abjam králem nad Judou.', '1Kr 15:2': 'Tři léta kraloval v Jerusalemě. Jméno matky jeho bylo Maacha, dcera Absalomova.', '1Kr 15:3': 'Chodil ve všech hříších otce svého, které byl páchal před ním: srdce jeho nebylo dokonale oddáno Hospodinu, Rohu jeho, jako srdce Davida, otce jeho.', '1Kr 15:4': 'Avšak pro Davida dal mu Hospodin, Bůh jeho, světlo v Jerusalemě, že vzbudil syna jeho po něm a zachoval Jerusalem,', '1Kr 15:5': 'protože činil David, co bylo dobré v očích Hospodinových, a neuchýlil se od ničeho, co mu byl přikázal, po všecky dny života svého, kromě případu Urjáše Heťana.', '1Kr 15:6': '[Byl také boj mezi Roboamem a Jeroboamem po všechen čas života jeho.]', '1Kr 15:7': 'Ostatní děje Abjamovy a vše, co činil, je zapsáno (jak známo) v knize Letopisů králů judských. Byl také boj mezi Abjamem a Jeroboamem.', '1Kr 15:8': 'I zesnul Abjam s otci svými, a pochovali ho ve městě Davidově. Asa pak, syn jeho, stal se králem místo něho.', '1Kr 15:9': 'Léta dvacátého Jeroboama, krále israelského, stal se Asa králem judským.', '1Kr 15:10': 'Kraloval v Jerusalemě čtyřicet jeden rok. Jméno (pra)matky jeho bylo Maacha, dcera Absalomova.', '1Kr 15:11': 'Asa činil, co bylo dobré v očích Hospodinových, jako David, otec jeho.', '1Kr 15:12': 'Vyplenil ženaře ze země a očistil (ji) ode všech nečistých model, kterých byli nadělali otcové jeho.', '1Kr 15:13': 'Nadto sesadil i matku svou Maachu, by nebyla kněžnou ve službách Priapových a v háji, který mu byla zasvětila; rozbořil jeskyni jeho, ztrozkotal pranecudnou modlu (jeho) a spálil v údolí Kedron.', '1Kr 15:14': 'Výšin však nezničil. Ostatně bylo srdce Asovo dokonale oddáno Hospodinovi po všecky dny jeho;', '1Kr 15:15': 'vnesl také ty věci, které byl zasvětil otec jeho a (co) slíbil (sám), do domu Hospodinova, stříbro, zlato a nářadí.', '1Kr 15:16': 'Byl pak boj mezi Asou a Baasou, králem israelským, po všecky dny jejich.', '1Kr 15:17': 'Baasa, král israelský, přitrhl do Judska a opevňoval Ramu, by nemohl se strany Asy, krále judského, nikdo vyjíti ani vjíti.', '1Kr 15:18': 'Vzav tedy Asa všecko stříbro a zlato, které bylo zůstalo v pokladech domu Hospodinova a v pokladech domu královského, dal je služebníkům svým a poslal je Benadadovi, synu Tabremona, syna Hazionova, králi syrskému, který sídlil v Damašku, řka:', '1Kr 15:19': '„Smlouva je mezi mnou a tebou, a mezi otcem mým a mezi otcem tvým; proto poslal jsem ti dary, stříbro a zlato, a prosím, abys přišel a zrušil smlouvu, kterou máš s Baasou, králem israelským, ať odtrhne ode mne!"', '1Kr 15:20': 'Benadad, povoliv králi Asovi, poslal velitele vojska svého proti městům israelským, i porazili Ahion, Dan, Abel-Bet-Maachu a veškerou Kennerot, to jest všecko území Neftali.', '1Kr 15:21': 'Když to uslyšel Baasa, přestal opevňovati Ramu a vrátil se do Tersy.', '1Kr 15:22': 'Král Asa pak dal provolati po všem Judsku: „Nikdo nebudiž omluven!" I vzali kámen z Ramy a dřevo z ní, kterého užíval Baasa při stavbě, a opevnil jím král Asa Gabau v Benjaminsku a Masfu.', '1Kr 15:23': 'Ostatní všecky děje Asovy, všecky statečné činy jeho, vše, co vykonal, i města, která opevnil, zapsáno je (jak známo) v knize Letopisů králů judských. Ve svém stáří však byl nemocen na nohy.', '1Kr 15:24': 'Když zesnul s otci svými, pochován byl s nimi ve městě Davida, otce svého. i stal se králem Josafat, syn jeho, místo něho.', '1Kr 15:25': 'Nadab, syn Jeroboamův, stal se králem nad Israelem léta druhého Asy, krále judského, a kraloval nad Israelem dvě léta.', '1Kr 15:26': 'Činil, co zlé jest v očích Hospodinových, chodě po cestách otce svého a v hříších jeho, do kterých uvedl lid israelský.', '1Kr 15:27': 'I činil mu úklady Baasa, syn Ahjášův z domu Issacharova, až ho zabil u Gebbetonu, města filištínského. – Nadab totiž a veškeren Israel byli oblehli Gebbeton. – ', '1Kr 15:28': 'Tak tedy ho zavraždil Baasa léta třetího Asy, krále judského, a stal se králem místo něho.', '1Kr 15:29': 'Když se stal králem, pobil všecek dům Jeroboamův; nezůstavil ani jediné duše z potomstva jeho, až jej vyhladil podle slova Hospodinova, které byl promluvil skrze služebníka svého, Ahjáše Silana,', '1Kr 15:30': 'pro hříchy Jeroboama, kterými hřešil a do kterých uvedl lid israelský, pro hřích, kterým byl popudil Hospodina, Boha Israelova.', '1Kr 15:31': 'Ostatní děje Nadabovy a vše, co činil, je zapsáno (jak známo) v knize Letopisů králův israelských.', '1Kr 15:32': 'Byla také válka mezi Asou a Baasou, králem israelským po všecky dny jejich.', '1Kr 15:33': 'Léta třetího Asy, krále judského, stal se králem Baasa, syn Ahjášův, nad veškerým Israelem v Terse (a kraloval) dvacet čtyři roky.', '1Kr 15:34': 'Činil, co bylo zlé" v očích Hospodinových, chodě po cestě Jeroboamově a ve hříších jeho, do kterých uvedl Israele.', '1Kr 16:1': 'Oslovil pak Hospodin Jehua, syna Hananiova, proti Baasovi řka:', '1Kr 16:2': '„Protože jsem tě povýšil z prachu a ustanovil tě za vůdce nad lidem svým israelským, ty však chodils po cestě Jeroboamově, a uvedl jsi do hříchu lid můj israelský, abys mne popudil hříchy jejich:', '1Kr 16:3': 'hle, já pokosím, co zbude po Baasovi, zbytky domu jeho, a učiním domu tvému, jako (jsem učinil) domu Jeroboama, syna Nabatova.', '1Kr 16:4': 'Kdo zemře z rodu Baasova ve městě, toho budou žráti psi; a kdo zemře z něho na venku, toho budou žráti ptáci nebeští."', '1Kr 16:5': 'Ostatní děje Baasovy, všecko, co činil, i války jeho zapsány jsou (jak známo) v knize Letopisů králův israelských.', '1Kr 16:6': 'Zesnul pak Baasa s otci svými a pochován byl v Terse. A stal se králem Ela, syn jeho, místo něho.', '1Kr 16:7': '[Ježto] promluvil pak skrze [Jehu, syna Hananiova], proroka, Hospodin proti Baasovi, proti domu jeho a proti všemu zlému, které by učinil před Hospodinem, popouzeje ho skutky rukou svých, aby se mu stalo jako domu Jeroboamovu – [pro tu příčinu] zabil ho, [totiž Jehua, syna Hananiova, proroka].', '1Kr 16:8': 'Léta dvacátého šestého Asy, krále judského, stal se Ela, syn Baasův, králem nad Israelem, v Terse (a kraloval) dvě léta.', '1Kr 16:9': 'I vzbouřil se proti němu služebník jeho Zambri, vůdce polovice koňstva. Byl totiž Ela v Terse v domě Arsy, správce paláce terského, a pil, až se opil;', '1Kr 16:10': 'tu Zambri napadl ho, udeřil a zabil ho léta dvacátého sedmého Asy, krále judského, a stal se králem místo něho.', '1Kr 16:11': 'Když byl králem, (jakmile) zasedl na trůn jeho, pobil všecek dům Baasův, i příbuzné a přátele jeho, že nezůstavil z něho ani močícího na stěnu.', '1Kr 16:12': 'Vyhladil tedy Zambri všecek dům Baasův, podle slova Hospodinova, které byl promluvil k Baasovi skrze Jehua, proroka,', '1Kr 16:13': '(a to) pro všecky hříchy Baasovy i hříchy Ely, syna jeho, kterých se dopustili a do kterých uvedli Israele, popouzejíce Hospodina, Boha Israelova, nicotami svými.', '1Kr 16:14': 'Ostatní děje Elovy, a vše, co učinil, je zapsáno (jak známo) v knize Letopisů králův israelských.', '1Kr 16:15': 'Léta dvacátého sedmého Asy, krále judského, kraloval Zambri v Terse sedm dní. – Vojsko obléhalo (ještě) Gebbeton, město filištínské.', '1Kr 16:16': 'Když uslyšelo, že se Zambri vzbouřil a zabil krále, všecek Israel ustanovil si králem Amriho, který byl velitelem vojska israelského toho času v ležení.', '1Kr 16:17': 'Vytáhl tedy Amri a veškeren Israel s ním od Gebbetonu a oblehli Tersu.', '1Kr 16:18': 'Zambri pak vida, že bude města dobyto, vešel do paláce, zapálil se s domem královským, a tak umřel', '1Kr 16:19': 'v hříších svých, které byl spáchal, čině, co je zlé v očích Hospodinových, a chodě po cestě Jeroboamově a v hříchu jeho, do kterého uvedl lid israelský.', '1Kr 16:20': 'Ostatní děje Zambriovy, jeho vzpoura [jakož i násilnická vláda] je zapsána (jak známo) v knize Letopisů králův israelských.', '1Kr 16:21': 'Tehdy rozdělil se Israel na dvě strany: polovice lidu přidala se k Tebnimu, synu Ginetovu, aby ho ustanovili králem, a polovice k Amrimu.', '1Kr 16:22': 'Ale lid, který se byl přidal k Amrimu, nabyl převahy nad lidem, který se přidal k Tebnimu, synu Ginetovu, a když zemřel Tebni, Amri stal se králem.', '1Kr 16:23': 'Léta třicátého prvního Asy, krále judského, stal se králem nad Israelem Amri. (Byl králem) dvanácte let; v Terse kraloval šest let.', '1Kr 16:24': 'I koupil pahorek samařský od Semera za dvě hřivny stříbra, opevnil jej a nazval město, které (tam) vystavěl, od jména Semera, pána toho pahorku. Samař.', '1Kr 16:25': 'Činil pak Amri, co bylo zlé v očích Hospodinových, ano jednal nešlechetněji nežli všichni, kteří byli před ním.', '1Kr 16:26': 'Chodil po všech cestách Jeroboama, syna Nabatova, a v hříších jeho, do kterých uvedl Israele, aby popudil Hospodina. Boha Israelova, nicotami svými.', '1Kr 16:27': 'Ostatní děje Amriovy, i boje jeho, které vedl, zapsány jsou (jak známo) v knize Letopisů králův israelských.', '1Kr 16:28': 'Když zesnul Amri s otci svými, pochován byl v Samaři. A stal se králem Achab, syn jeho, místo něho.', '1Kr 16:29': 'Achab, syn Amriův, stal se králem nad Israelem léta třicátého osmého Asy, krále judského; a kraloval Achab, syn Amriův, nad Israelem v Samaři dvacet dva roky.', '1Kr 16:30': 'Achab, syn Amriův, činil co bylo zlé v očích Hospodinových nade všecky, kteří byli před ním.', '1Kr 16:31': 'Nebylo mu dosti, že chodil v hříších Jeroboama, syna Nabatova, ale ještě pojal za manželku Jezabelu, dceru Etbaala, krále sidonského. I šel, aby sloužil Baalovi a klaněl se mu.', '1Kr 16:32': 'Postavil též oltář Baalovi ve svatyni Baalově, kterou byl vystavěl v Samaři,', '1Kr 16:33': 'štípil háj, a popouzel Achab činy svými dále Hospodina, Boha Israelova, nade všecky krále israelské, kteří byli před ním.', '1Kr 16:34': 'Za dnů jeho Hiel z Betelu vystavěl Jericho; za Abirama. prvorozence svého, položil základy, a za Seguba, nejmladšího svého (syna), postavil brány jeho, podle slova Hospodinova, které byl promluvil skrze Josue, syna Nunova.', '1Kr 17:1': 'Tu řekl Eliáš, Tesban, z Galaadu Achabovi: „Jakože živ je Hospodin, Bůh Israelův, před jehož obličejem stojím! Nebude za těchto let rosy ni deště, leč promluví-li ústa má."', '1Kr 17:2': 'I oslovil jej Hospodin a řekl:', '1Kr 17:3': '„Odejdi odtud, jdi na východ, a skrej se u potoka Karit, který je proti Jordánu;', '1Kr 17:4': 'tu z potoka pij a krkavcům jsem přikázal, aby tě tam živili."', '1Kr 17:5': 'Učinil tedy podle slova Hospodinova; odešel a usadil se při potoku Karit, který je proti Jordánu.', '1Kr 17:6': 'Krkavci přinášeli mu chléb [a maso] ráno, jakož i [chléb a] maso večer, a z potoka pil.', '1Kr 17:7': 'Po čase však vyschl potok, nebo nebylo pršelo v (té) zemi.', '1Kr 17:8': 'Oslovil ho tedy Hospodin a řekl:', '1Kr 17:9': '„Vstaň a jdi do Sarefty sidonské, a pobuď tam, nebo jsem tam přikázal jedné vdově, by tě živila."', '1Kr 17:10': 'Vstal (tedy) a odešel do Sarefty. Když přicházel ku bráně města, ukázala se mu jedna vdova, která sbírala dříví. I zavolav ji řekl jí: „Dej mi trochu vody v nádobě, bych se napil."', '1Kr 17:11': 'Když ona šla, by mu jí přinesla, volal za ní řka: „Přines mi také, prosím, kousek chleba v ruce!"', '1Kr 17:12': 'Ona však odpověděla: „Jakože živ je Hospodin, Bůh tvůj! Nemám chleba, leč v nádobě mouky, co by mohl vzíti do hrsti, a maličko oleje ve džbáně; právě sbírám několik dřívek, pak půjdu a udělám to sobě a synu svému, bychom to snědli a poté zemřeli."', '1Kr 17:13': 'Eliáš jí pravil: „Neboj se! jdi a učiň, jak jsi řekla; avšak mně nejprve udělej z té mouky podpopelný chlebíček a přines mi jej; sobě pak a synu svému uděláš potom.', '1Kr 17:14': 'Nebo toto praví Hospodin, Bůh Israelův: „Neubude mouky v té nádobě, aniž oleje ve džbáně ubude do dne, kdy dá Hospodin (zase) déšť na zemi.""', '1Kr 17:15': 'Ona tedy šla a učinila podle slova Eliášova; i jedl on i ona, i dům její. Od toho dne', '1Kr 17:16': 'v nádobě mouky neubývalo, aniž ve džbáně ubývalo oleje, podle slova Hospodinova, které byl promluvil skrze Eliáše.', '1Kr 17:17': 'Poté roznemohl se syn té hospodyně, a přitížilo se mu tolik, že již přestal dýchati.', '1Kr 17:18': 'Řekla tedy Eliášovi: „Co mně a tobě, muži Boží? Přišel jsi ke mně, by připomenuty byly nepravosti mé, a syna mého abys (tak) zabil?"', '1Kr 17:19': 'I pravil jí Eliáš: „Dej mi syna svého." A vzal ho z lůna jejího, vynesl jej do horní jizby, ve které bydlil, položil ho na lůžko své', '1Kr 17:20': 'a volal k Hospodinu řka: „Hospodine, Bože můj, také vdovu, která mě přece hostí, zarmoutil jsi, vzav život synu jejímu?"', '1Kr 17:21': 'Pak roztáhl se třikráte nad chlapcem, jak byl dlouhý, a volal k Hospodinu řka: „Hospodine, Bože můj, prosím, ať se navrátí život chlapce tohoto do jeho těla!"', '1Kr 17:22': 'Hospodin vyslyšel hlas Eliášův, a vrátil se život chlapcův do něho, že ožil.', '1Kr 17:23': 'I vzal Eliáš chlapce, snesl jej z horní jizby dolů do přízemku, dal jej matce jeho, a řekl: „Hle, živ jest syn tvůj!"', '1Kr 17:24': '„Nyní" – pravila žena Eliášovi – „po tomto poznávám, že jsi ty muž Boží, a že slovo Hospodinovo v ústech tvých pravé jest."', '1Kr 18:1': 'Po mnohých dnech oslovil Hospodin Eliáše – léta třetího – a řekl: „Jdi, a ukaž se Achabovi, bych dal déšť na zemi!"', '1Kr 18:2': 'Šel tedy Eliáš, aby se ukázal Achabovi. Byl pak hlad veliký v Samaři.', '1Kr 18:3': 'I povolal Achab Abdiáše, vladaře domu svého. –  Abdiáš ctil velmi Hospodina;', '1Kr 18:4': 'nebo když zabíjela Jezabel proroky Hospodinovy, vzal on sto prorokův a skryl je po padesáti v jeskyních, a živil je chlebem a vodou. – ', '1Kr 18:5': 'A řekl Achab Abdiášovi: „Nuže, pojďme do země ke všem studním vod a do všech údolí, zdali bychom kde mohli nalézti trávy, a zachovati koně a mezky, by všecek dobytek nezahynul."', '1Kr 18:6': 'I rozdělili si krajiny, by je zchodili: Achab šel cestou jednou sám, a Abdiáš cestou druhou (také) sám.', '1Kr 18:7': 'Když byl tak Abdiáš na cestě, potkal se s ním Eliáš; poznav ho, padl na tvář a řekl: „Jsi ty (to), pane můj, Eliáš?"', '1Kr 18:8': 'On mu odpověděl: „Jsem. Jdi a pověz pánu svému: „Je tu Eliáš.""', '1Kr 18:9': 'Onen však řekl: „Čím jsem zhřešil, že vydáváš mne, služebníka svého, v moc Achabovu, aby mě zabil?', '1Kr 18:10': 'Jakože živ je Hospodin, Bůh tvůj! Není národa ni království, kam by neposlal pán můj hledati tebe! A když odpověděli všichni: „Není ho tuto," požádal přísahy ode všech království a národů, že tě nelze nalézti.', '1Kr 18:11': 'A ty nyní pravíš mi: „Jdi, a pověz pánu svému: „Eliáš je tu."', '1Kr 18:12': 'Odejdu-li od tebe, duch Hospodinův mohl by tě zanésti kdož ví kam; a přijdu-li a oznámím-li to Achabovi, on pak tě nenalezne, zabije mě. Služebník tvůj ctí přece Hospodina od svého mládí.', '1Kr 18:13': 'Nebylo zvěstováno tobě, pánu mému, co jsem učinil, když Jezabel zabíjela proroky Hospodinovy, že jsem skryl z proroků Hospodinových sto mužů, po padesáti v jeskyních, a živil jsem je chlebem a vodou?', '1Kr 18:14': 'A nyní ty pravíš: „Jdi a pověz pánu svému: „Je tu Eliáš," aby mě zabil?"', '1Kr 18:15': '1 řekl Eliáš: „Jakože živ je Hospodin zástupů, před jehož obličejem stojím! Dnes ukáži se jemu!"', '1Kr 18:16': 'šel tedy Abdiáš vstříc Achabovi, a zvěstoval mu to. I šel Achab vstříc Eliášovi,', '1Kr 18:17': 'a když jej uzřel, řekl: „Zda ty nejsi ten, který kormoutí Israele?"', '1Kr 18:18': 'On však řekl: „Já jsem nezkormoutil Israele, ale ty a dům otce tvého, kteří jste opustili příkazy Hospodinovy a šli za Baaly.', '1Kr 18:19': 'Nyní však pošli a shromáždi ke mně na horu Karmel všechen lid israelský. jakož i čtyři, sta padesát proroků Baalových [a čtyři sta proroků hájových], kteří jedí se stolu Jezabelina.', '1Kr 18:20': 'Poslal tedy Achab ke všem synům Israelovým, a shromáždil proroky ty na horu Karmel.', '1Kr 18:21': 'Eliáš pak přistoupiv ke všemu lidu, řekl: „Dokud kulhati budete na dvě strany? Je-li Hospodin Bohem, jděte za ním; pak-li Baal, jděte za tímto." Lid mu neodpověděl ani slova.', '1Kr 18:22': 'I řekl opět Eliáš k lidu: „Já jsem samojediný zbylý z proroků Hospodinových; proroků však Baalových je čtyři sta padesát mužů!', '1Kr 18:23': 'Buďte nám dáni dva býci: oni nechať vyberou si býka jednoho, ať ho rozsekají na kusy a vloží na dříví, ale ohně ať nepodkládají; já pak připravím býka druhého, vložím na dříví, ohně však nepodložím.', '1Kr 18:24': 'Vzývejte vy jména bohů vašich, a já vzývati budu jméno Hospodina mého; a bůh, který ukáže ohněm, že nás vyslyšel, ten budiž Bohem!" Všecek lid ujav slovo řekl: „Velmi dobrý to návrh!"', '1Kr 18:25': 'Řekl tedy Eliáš prorokům Baalovým: „Vyberte si býka jednoho a připravte ho nejprve (vy), neboť je vás více, a vzývejte jména bohů vašich, ale ohně nepodkládejte."', '1Kr 18:26': 'I vzali býka, kterého jim dal, připravili ho a vzývali jméno Baalovo od jitra až do poledne říkajíce: „Baale, vyslyš nás!" Ale nebylo (slyšeti) hlasu ni odpovědi. A skákali kolem oltáře, který byli udělali.', '1Kr 18:27': 'Když bylo již poledne, posmíval se jim Eliáš řka: „Křičte hlasitěji, jeť bůh; snad rozmlouvá (s někým) nebo je v ložnici, nebo cestuje, nebo snad spí, a třeba ho vzbudit!"', '1Kr 18:28': 'Křičeli tedy náramným hlasem, řezali se podle obyčeje svého meči, a bodali se oštěpy, až byli všichni zakrváceni.', '1Kr 18:29': 'Když pak bylo již po poledni a zatím co zuřili, přicházel čas, kdy bývá podávána obět, když však nebylo slyšeti hlasu ani odpovědi, když tedy nikdo nevyslýchal (těch) prosebníků,', '1Kr 18:30': 'řekl Eliáš všemu lidu: „Pojďte ke mně!" Když lid k němu přistoupil, opravil oltář Hospodinův, který byl zbořen;', '1Kr 18:31': 'vzal totiž dvanácte kamenů podle počtu kmenů synů Jakoba, kterého oslovil (kdysi) Hospodin řka: „Israel bude jméno tvé!",', '1Kr 18:32': 'vystavěl z těch kamenův oltář ve jménu Hospodinově, udělal strouhu kolem oltáře zšíři asi dvou brázd,', '1Kr 18:33': 'narovnal dříví, rozsekal na kusy býka, vkladl je na dříví', '1Kr 18:34': 'a pravil: „Naplňte čtyři džbány vodou a vlijte na celopal i na dříví!" A dále pravil: „Učiňte totéž po druhé!" Když to po druhé učinili, řekl: „Ještě po třetí totéž učiňte." Učinili tedy (tak) po třetí,', '1Kr 18:35': 'že tekla voda kolem oltáře plnou strouhou.', '1Kr 18:36': 'Když pak byl již čas, aby obětován byl celopal, přistoupiv Eliáš prorok, řekl: „Hospodine, Bože Abrahamův, Isákův a Israelův, ukaž dnes, že jsi ty Bůh Israelův, já pak že jsem služebník tvůj, a že jsem na rozkaz tvůj učinil všecky tyto věci.', '1Kr 18:37': 'Vyslyš mne, Hospodine, vyslyš mne, by poznal tento lid, že ty jsi Hospodin Bůh, a ty žes obrátil zase srdce jejich!"', '1Kr 18:38': 'I spadl oheň Hospodinův a spálil celopal i dříví i kamení, ano i prst a vodu, která byla ve struze, strávil.', '1Kr 18:39': 'Když to uzřel veškeren lid, padl na tvář a řekl: „Hospodin, ten je Bůh! Hospodin, ten je Bůh!"', '1Kr 18:40': 'Eliáš pak jim řekl: „Zjímejte proroky Baalovy. ať ani jeden z nich neuteče!" Když je zjímali, kázal je Eliáš zavésti k potoku Kisonu a pobíti je tam.', '1Kr 18:41': 'Achabovi pak Eliáš řekl: „Vystup, jez a pij, nebo zvuk velikého deště je (slyšeti).', '1Kr 18:42': 'Vystoupil (tedy) Achab. aby pojedl a napil se, Eliáš pak povystoupil k vrchu Karmelu, skloniv se k zemi položil tvář svou mezi kolena.', '1Kr 18:43': 'a řekl služebníku svému: „Vystup a pohleď proti moři." Když on vystoupil a pohleděl, řekl: „Nic není." Řekl mu tedy opět: „Jdi tam zpět, a to sedmkráte!"', '1Kr 18:44': 'Když pak šel po sedmé, hle, obláček malý jako dlaň člověka vystupoval z moře. I řekl: „Jdi a rci Achabovi: „Zapřež vůz svůj a jeď dolů, by tě nezastihl déšť!"', '1Kr 18:45': 'A sotva že se otočil, hle, nebesa se zatáhla mraky, (ztrhl se) vítr, a byl déšť veliký. Vystoupiv tedy Acbab (na vůz), jel do Jezraele;', '1Kr 18:46': 'na Eliáše pak snesla se ruka Hospodinova, že přepásav bedra, běžel před Achabem, až tam, kde se jde do Jezraele.', '1Kr 19:1': 'Achab oznámil Jezabele vše, co učinil Eliáš, také kterak pobil všecky proroky mečem.', '1Kr 19:2': 'I poslala Jezabel posla k Eliášovi řkouc: „Ať mne bohové trestají a opět trestají, nenaložím-li zítra v tuto hodinu s životem tvým, jako (Bylo naloženo) s životem jednoho z nich,"', '1Kr 19:3': 'Lekl se tedy Eliáš, a vstav, odešel, aby zachránil život; i přišel do Bersaby v Judsku, a nechal tam služebníka svého.', '1Kr 19:4': 'Šel pak pouští cestou jednoho dne, i přišel, posadil se pod jedním jalovcem, a žádal si. by zemřel, řka: „Dosti je mi, Hospodine, vezmi (si) život můj, nebo nejsem lepší než otcové moji."', '1Kr 19:5': 'I položil se a usnul ve stínu jalovce. Tu hle, anděl Hospodinův dotekl se ho a řekl mu: „Vstaň a pojez!"', '1Kr 19:6': 'I pohleděl, a hle, u hlavy jeho podpopelný chléb a nádoba vody. Pojedl tedy, napil se a zas usnul.', '1Kr 19:7': 'Anděl Hospodinův přišel však opět, po druhé dotekl se ho a řekl mu: „Vstaň, pojez; nebo dlouhou cestu máš ještě před sebou."', '1Kr 19:8': 'Vstal tedy, pojedl a napil se, a šel v síle pokrmu toho čtyřicet dní a čtyřicet nocí až k hoře Boží Horeb.', '1Kr 19:9': 'Když tam přišel, přenocoval v jeskyni; tu, hle, Hospodin oslovil ho a řekl mu: „Co zde děláš, Eliáši?"', '1Kr 19:10': 'On odpověděl: „Horlím pro Hospodina, Boha zástupů, že opustili smlouvu tvou synové Israelovi, oltáře tvé pobořili, proroky tvé pobili mečem: já jediný jsem zůstal, a hledají života mého, by mi jej vzali."', '1Kr 19:11': 'I řekl mu: „Vyjdiž a stůj na hoře před Hospodinem; Hospodin (právě) jde tudy, a vítr veliký a silný, podvracející hory a rozrážející skály před Hospodinem; ale není v tom větru Hospodin. A po větru zemětřesení; ale není v tom zemětřesení Hospodin.', '1Kr 19:12': 'A po zemětřesení oheň; ale není v ohni Hospodin. A po ohni šelest tichého větérku."', '1Kr 19:13': 'Když to Eliáš uslyšel, přikryl si tvář pláštěm a vyšed stál u vchodu do jeskyně; tu, hle, hlas k němu pravil: „Co zde děláš, Eliáši?" On odpověděl:', '1Kr 19:14': '„Horlím pro Hospodina, Boha zástupů, že opustili smlouvu tvou synové Israelovi, oltáře tvé pobořili, proroky tvé pobili mečem; já jediný jsem zůstal, a hledají života mého, by mi jej vzali."', '1Kr 19:15': 'I řekl mu Hospodin: „Jdi a vrať se cestou svou po poušti do Damašku; a když tam přijdeš, pomažeš Hazaela za krále nad Syrií,', '1Kr 19:16': 'Jehua, syna Namsiova, pomažeš za krále nad Israelem, Elisea, pak, syna Safatova, který je z Abelmehuly, pomažeš za proroka místo sebe.', '1Kr 19:17': 'Kdokoliv ujde meči Hazaelovu, zabije ho Jehu; a kdokoliv ujde meči Jehuovu, zabije ho Eliseus.', '1Kr 19:18': 'A zůstavím si v Israeli sedm tisíc mužů, kolena totiž, která neskláněla se Baalovi, a všecka ústa, která se neklaněla jemu líbajíce mu ruce."', '1Kr 19:19': 'Když tedy odešel odtud Eliáš, nalezl Elisea, syna Safatova, an oře dvanácterým spřežením hovězího dobytka; on sám byl také jedním mezi těmi orajícími dvanácterým spřežením. Když přišel Eliáš k němu, hodil plášť svůj na něho.', '1Kr 19:20': 'On hned zanechav býků, běžel za Eliášem a řekl: „Prosím, bych směl políbiti otce svého a matku svou, a pak půjdu za tebou." I řekl mu: „Jdi a vrať se, nebo vykonal jsem ti svou povinnost."', '1Kr 19:21': 'Navrátiv se tedy od něho, vzal pár býků, zabil je, dřívím z pluhu uvařil maso býků, dal lidu, a jedli. A vstav, odešel, šel za Eliášem a sloužil mu.', '1Kr 20:1': 'Benadad, král syrský, shromáždil všecko vojsko své, – třicet dva krále (měl) s sebou, i koně a vozy, – vytáhl, oblehl Samař a bojoval proti ní.', '1Kr 20:2': 'A poslav posly k Achabovi, králi israelskému, do města,', '1Kr 20:3': 'vzkázal: „Toto praví Benadad: Stříbro tvé a zlato tvé mé jest; a ženy tvé i synové tvoji nejlepší moji jsou."', '1Kr 20:4': 'Král israelský odpověděl: „Podle slova tvého, pane můj, králi; tvůj jsem já i všecky věci mé."', '1Kr 20:5': 'Poslové však vrátivše se, řekli: „Toto praví Benadad, který poslal nás k tobě: „Stříbro své, zlato své, ženy své i syny své dáš mi.', '1Kr 20:6': 'Zítra tedy o těchto dobách pošlu služebníky své k tobě, i přehledají dům tvůj i domy služebníků tvých, a vše, co jim bude libo, vezmou si a odnesou."', '1Kr 20:7': 'Tu povolal král israelský všecky starší země a pravil: „Znamenejte a vizte, že úklady činí nám; nebo poslal ke mně pro ženy mé, pro syny, pro stříbro a zlato, a neodepřel jsem (mu toho)."', '1Kr 20:8': 'Všichni starší i veškeren lid mu řekli: „Neposlouchej ho a nepovoluj mu."', '1Kr 20:9': 'Odpověděl tedy poslům Benadadovým: „Povězte pánu mému, králi: Všecko, proč poslal jsi k služebníku svému prve, učiním; ale této věci učiniti nemohu."', '1Kr 20:10': 'Poslové vrátivše se, donesli mu to. Když pak zase poslal a Vzkázal: „Ať mne bohové trestají a opět trestají, dostane-li se prachu ze Samaře do hrstí všeho lidu, který je se mnou!",', '1Kr 20:11': 'král israelský odpověděl mu: „Rcete mu: Ať se nechlubí opásaný tak jako odpásaný!"', '1Kr 20:12': 'Když uslyšel Benadad řeč tuto, – právě pil, on i králové ve stanech – řekl služebníkům svým: „Vzhůru, na město!" I vyrazili proti němu.', '1Kr 20:13': 'Tu, hle, prorok jeden přistoupiv k Achabovi, králi israelskému, řekl mu: „Toto praví Hospodin: Jistě viděl jsi všecko toto množství veliké! Hle, já dám je dnes v ruku tvou, bys poznal, že já jsem Hospodin."', '1Kr 20:14': 'Achab se tázal: „Skrze koho?" „Toto praví Hospodin:" – odpověděl mu – „Skrze služebníky županů." I tázal se (dále): „Kdo počne bojovati?" On odpověděl: „Ty!"', '1Kr 20:15': 'Sčetl tedy služebníky županův a shledal, že jich bylo dvě stě třicet dva; po nich sčetl lid, všecky syny Israelovy, sedm tisíc.', '1Kr 20:16': 'O poledni vytáhli. Benadad pil ve svém stanu, až se opil a s ním třicet dva králové, kteří mu byli přišli na pomoc.', '1Kr 20:17': 'Služebníci županů tedy vytáhli první. Tu bylo posláno k Benadadovi a oznámeno: „Mužstvo vytáhlo ze Samaře."', '1Kr 20:18': 'On řekl: „Jdou-li o mír, zjímejte je živé; nebo jdou-li bojovati, (také) je zjímejte živé!"', '1Kr 20:19': 'Vytáhli tedy služebníci županův a ostatní vojsko táhlo za nimi.', '1Kr 20:20': 'I zabil každý muže, který proti němu přicházel, takže Syrští dali se na útěk, a Israelité je honili. Utekl i Benadad, král syrský, na koni se svými jezdci.', '1Kr 20:21': 'Vytáhl také král israelský a zabral koně i vozy. Tak způsobil Syrii velikou porážku.', '1Kr 20:22': 'Tu přistoupil prorok ke králi israelskému a řekl mu: „Jdi a sesil se; věz a viz, co dlužno činiti, nebo za rok král syrský vytáhne (zase) proti tobě."', '1Kr 20:23': 'Služebníci krále syrského řekli jemu: „Bohové horští jsou bohové jejich, proto nás přemohli; ale lépe jest, abychom bojovali proti nim na rovinách; tak je přemůžeme.', '1Kr 20:24': 'Ty tedy učiň toto: Odstraň všecky krále od vojska svého, a postav vojevůdce místo nich;', '1Kr 20:25': 'a nahraď počet vojáků, kteří ti padli, koně, kolik jsi jich prve měl, a vozy, kolik jsi jich prve měl; budeme bojovati proti nim na rovině, a uvidíš, že je přemůžeme." (Král) poslechl jejich rady a učinil tak.', '1Kr 20:26': 'Když tedy bylo po roce, sčetl Benadad Syrské a vytáhl do Afeku, by bojoval proti Israelovi.', '1Kr 20:27': 'Také synové Israelovi byli sečteni; a nabravše spíže vytáhli jim v cestu a položili se proti nim jako (dvě malá) stáda koz, kdežto Syrských bylo plno v rovině.', '1Kr 20:28': 'Tu přistoupiv jeden muž Boží, řekl králi israelskému: „Toto praví Hospodin: Protože řekli Syrští: „Bohem hor je Hospodin, ale není bohem údolí: dám všechno toto množství veliké v ruce tvé, abyste poznali, že já jsem Hospodin." – ', '1Kr 20:29': 'Šikovali se k bitvě sedm dní jedni proti druhým, sedmého pak dne svedli bitvu. I porazili synové Israelovi ze Syrských sto tisíc pěších za jeden den.', '1Kr 20:30': 'Když zbylí utíkali do Afeku, do města, spadla zeď na dvacet sedm tisíc lidí zbylých. Také Benadad utekl a vešel do města, (a skryl se) do nejzazšího pokoje.', '1Kr 20:31': 'I řekli mu služebníci jeho: „Hle, slýchali jsme, že králové domu israelského jsou milostiví; proto vezměme si žínice na bedra a provazy kolem hlavy, a pojďme ke králi israelskému, snad zachová nám životy."', '1Kr 20:32': 'Přepásali tedy žínicemi bedra svá, vzali si provazy kolem hlavy, přišli ke králi israelskému a řekli mu: „Služebník tvůj Benadad praví: Prosím tebe, by darován byl mi život!" I řekl Achab: „Žije-li ještě, je mým bratrem."', '1Kr 20:33': 'Ti muži vzali to za dobré znamení, ihned chytili ho za to slovo úst jeho, a řekli: „Bratrem tvým Benadad." I řekl jim: „Jděte a přiveďte ho ke mně!" Když tedy k němu Benadad vyšel, pozdvihl ho (Achab) na svůj vůz.', '1Kr 20:34': 'On pak mu řekl: „Města, která pobral otec můj otci tvému, navrátím; i tržiště udělej si v ulicích Damašku, jako udělal si otec můj v Samaři, a já učině smlouvu odtáhnu od tebe." Učinil tedy (Achab) smlouvu a propustil ho.', '1Kr 20:35': 'Tehdy muž jeden ze synů prorockých řekl druhu svému slovem Hospodinovým: „Bij mne!" Avšak on nechtěl ho bíti.', '1Kr 20:36': 'Řekl mu tedy onen: „Že jsi nechtěl uposlechnouti hlasu Hospodinova, hle, až půjdeš ode mne, zabije tebe lev." A sotva že odešel od něho, uhodil na něj lev a zabil ho.', '1Kr 20:37': 'Řekl tedy jinému muži, kterého nalezl: „Bij mne." A ten ho bil až do krve.', '1Kr 20:38': 'Tu odešel prorok a postavil se králi do cesty; přetvořil si též ústa i oči posypaným prachem.', '1Kr 20:39': 'Když pak ho král míjel, zvolal na krále a řekl: „Služebník tvůj vyšel, by bojoval z blízka, když přivedl kdosi ke mně jednoho muže, který" utekl, a řekl: „Střez muže tohoto; ztratí-li se, bude život tvůj za život jeho, nebo zaplatíš hřivnu stříbra."', '1Kr 20:40': 'Když pak já úzkostlivě sem tam jsem se obracel, náhle zmizel." I řekl mu král israelský: „To je tvůj rozsudek; tys jej vynesl sám."', '1Kr 20:41': 'Tu on ihned setřel si prach s obličeje, i poznal ho král israelský, že je (to) prorok.', '1Kr 20:42': 'A řekl mu: „Toto praví Hospodin: Že jsi propustil muže hodného smrti z ruky své: bude život tvůj za život jeho a lid tvůj za lid jeho."', '1Kr 20:43': 'I vrátil se král israelský domů, nechtěje (to) slyšeti, a přišel rozzloben do Samaře.', '1Kr 21:1': 'Po těchto událostech (stalo se toto:) Toho času měl Nabot jezraelský vinici, která byla v Jezraeli vedle (samého) paláce Achaba, krále samařského.', '1Kr 21:2': 'I pravil Achab Nabotovi: „Dej mi vinici svou, ať si udělám zahradu na zeleninu, nebo jest vedle samého domu mého; a dám ti za ni vinici lepší; nebo, je-li ti to milejší, dám částku stříbra, zač stojí."', '1Kr 21:3': 'Nabot mu odpověděl: „Milostiv buď mi Hospodin, abych dal dědictví otců svých tobě!"', '1Kr 21:4': 'I přišel Achab domů hněvaje se a skřípaje (zuby) nad slovy, která byl pronesl k němu Nabot jezraelský řka: „Nedám ti dědictví otců svých." A vrhl sebou na pohovku, odvrátil tvář svou ke stěně a nejedl.', '1Kr 21:5': 'Když k němu vešla Jezabela, manželka jeho, řekla mu: „Čím je to, že tak zasmušilý je duch tvůj? A proč nejíš?"', '1Kr 21:6': 'On jí odpověděl: „Mluvil jsem s Nabotem jezraelským a řekl jsem jemu: „Dej mi vinici svou, za peníze; nebo – libo-li – dám ti za ni vinici lepší." On však odpověděl: „Nedám ti vinice své!"', '1Kr 21:7': 'I řekla mu Jezabela. manželka jeho: „Velikou vážnost máš a pěkně spravuješ království israelské! Vstaň, pojez a buď dobré mysli, já ti opatřím vinici Nahota jezraelského."', '1Kr 21:8': 'Napsala tedy list jménem Achabovým, zapečetila jej prstenem jeho, a poslala k starším a předním, kteří byli v městě jeho [a bydlili s Nabotem].', '1Kr 21:9': 'Obsah listu byl tento: „Vyhlaste půst, posaďte Nabota mezi předními z lidu,', '1Kr 21:10': 'a postavte dva muže proti němu, ať svědčí: „Zlořečil Bohu a králi!"; pak ho vyveďte a ukamenujte, ať tak umře."', '1Kr 21:11': 'Učinili tedy spoluměšťané jeho, [starší a přední, kteří bydlili s ním ve městě], jak byla rozkázala jim Jezabela, a jak psáno bylo v listě, který jim byla poslala:', '1Kr 21:12': 'vyhlásili půst, posadili Nahota mezi přední z lidu,', '1Kr 21:13': 'a přivedše dva muže, pekelníky, kázali jim sednouti proti němu; oni pak. totiž (ti) pekelníci, pronesli proti němu svědectví před lidem: „Zlořečil Nabot Bohu a králi." Pročež vyvedli ho za město, a kamenovali ho, až umřel.', '1Kr 21:14': 'A vzkázali Jezabele: „Ukamenován je Nabot, je mrtev."', '1Kr 21:15': 'Když uslyšela Jezabela, že ukamenován je Nabot, že zemřel, řekla Achabovi: „Vstaň a zaber vinici Nabota jezraelského, který nechtěl ti povoliti a dáti ji za peníze; nebo (již) není živ Nabot, ale zemřel."', '1Kr 21:16': 'To uslyšev Achab, že je totiž Nabot mrtev, vstal a šel do vinice Nahota jezraelského, aby ji zabral.', '1Kr 21:17': 'Tu oslovil Hospodin Eliáše, Tesbana, a pravil:', '1Kr 21:18': '„Vstaň a jdi dolů vstříc Achabovi, králi israelskému, který (sídlí) v Samaři; hle, sestoupil do vinice Nabotovy, by ji zabral;', '1Kr 21:19': 'a promluv k němu takto: Toto praví Hospodin: „Zabil jsi a ujal ses (již) dědictví?" A potom dodej; „Toto praví Hospodin: Na tom místě, na kterém lízali psi krev Nabotovu, také tvou krev lízati budou!"', '1Kr 21:20': 'I řekl Achab Eliášovi: „Dopadl jsi mne, svého nepřítele?" On odpověděl: „Ano, ježto ses zaprodal, abys činil, co je zlé v očích Hospodinových, (toto praví Hospodin:)', '1Kr 21:21': '„Hle, já uvedu na tebe neštěstí, pokosím, co po tobě zbude, a zabiji z Achaba močícího na stěnu, nevolníka i svobodného v Israeli.', '1Kr 21:22': 'A učiním domu tvému, jako (jsem učinil) domu Jeroboama, syna Nabatova, a jako domu Baasy, syna Ahjášova; nebo skutky svými popuzoval jsi mne ke hněvu, a uvedl jsi do hříchův Israele." – ', '1Kr 21:23': 'Také však o Jezabele mluvil Hospodin řka: „Psi žráti budou Jezabelu na půdě jezraelské." – ', '1Kr 21:24': '„Umře-li kdo z Achaba ve městě, žráti ho budou psi; umře-li na poli „žráti ho budou ptáci nebeští."', '1Kr 21:25': 'Nebylo podobného Achabovi, který se zaprodal, by činil, co je zlé v očích Hospodinových; ponoukala ho totiž Jezabela, manželka jeho.', '1Kr 21:26': 'Tak ohavně se zahodil, že chodil za modlami, právě tak, jako činili Amorrhejští, které vyplenil Hospodin před syny Israelovými.', '1Kr 21:27': 'Když tedy uslyšel Achab řeči tyto, roztrhl roucho své, přikryl žínicí (nahé) tělo své, postil se, spal v žínici a chodil se sklopenou hlavou.', '1Kr 21:28': 'I oslovil Hospodin Eliáše, Tesbana, a řekl:', '1Kr 21:29': '„Viděls, jak se ponížil Achab přede mnou? Protože tedy ponížil se pro mne, neuvedu toho neštěstí za dnů jeho, ale za dnů syna jeho uvedu to neštěstí na dům jeho."', '1Kr 22:1': 'Nebylo pak tři léta války mezi Syrií a Israelem.', '1Kr 22:2': 'Léta však třetího přišel Josafat, král judský, dolů ke králi israelskému.', '1Kr 22:3': '– Tu pravil král israelský služebníkům svým: „Nevíte, že náš je Ramot v Galaadu, a my nedbáme, bychom jej vzali z moci krále syrského?" – ', '1Kr 22:4': 'Josafatovi pak řekl: „Potáhneš se mnou na vojnu proti Ramotu v Galaadu?"', '1Kr 22:5': 'Josafat odpověděl králi israelskému: „Jak já, tak ty; lid můj a lid tvůj jedno jsou; a jezdci moji jezdci tvoji (jsou)." A (dále) pravil Josafat králi israelskému: „Zeptej se, prosím tě, dnes, co tomu řekne Hospodin."', '1Kr 22:6': 'Shromáždil tedy král israelský prorokův okolo čtyř set mužův a řekl jim: „Mám táhnouti na vojnu proti Ramotu v Galaadě, či nechati tak?" Oni odpověděli: „Táhni; a dá jej Hospodin v ruku krále!"', '1Kr 22:7': 'Josafat však se tázal: „Není tu (již) žádného proroka Hospodinova, bychom se tázali skrze něho?"', '1Kr 22:8': 'Král israelský odvětil Josafatovi: „Ještě je muž jeden, skrze kterého můžeme se zeptati Hospodina, ale já ho nenávidím, ježto neprorokuje mi nic dobrého, ale (jen) zlé, Micheáš, syn Jemlův." Josafat mu řekl: „Nemluv, tak, králi!"', '1Kr 22:9': 'Povolal tedy král israelský komorníka jednoho a řekl mu: „Přiveď sem rychle Micheáše, syna Jemlova!"', '1Kr 22:10': 'Seděli pak král israelský a Josafat, král judský, každý na křesle svém, oděni jsouce rouchem královským, na humně u vchodu do brány samařské, a všichni proroci prorokovali přeci nimi.', '1Kr 22:11': 'Sedekjáš, syn Chanaanův, udělal si dokonce železné rohy a řekl: „Toto praví Hospodin: „Těmito roztrkáš Syrii, až ji zahladíš."', '1Kr 22:12': 'Podobně i všichni ostatní proroci prorokovali řkouce: „Táhni na Ramot v Galaadě, budeš míti štěstí, a dá jej Hospodin v ruce královy."', '1Kr 22:13': 'Posel, který šel, aby zavolal Micheáše, pravil mu: „Hle, řeči proroků jedněmi ústy předpovídají štěstí králi; buď tedy řeč tvá jako řeč jejich, a mluv o zdaru."', '1Kr 22:14': 'Micheáš mu však řekl: „Jakože živ je Hospodin! Cokoli mi řekne Hospodin, to budu mluviti."', '1Kr 22:15': 'Když tedy přišel ke králi, řekl mu král: „Micheáši, máme táhnouti na vojnu proti Ramotu v Galaadu, nebo nechati toho?" On mu odpověděl: „Táhni, budeš míti štěstí, a dá jej Hospodin v ruce královy."', '1Kr 22:16': 'Tu mu pravil král: „Opět a opět třeba tě zapřísahali, bys mi nemluvil nežli co pravdivého jest ve jménu Hospodinově."', '1Kr 22:17': 'Tu pravil on: „Viděl jsem veškeren lid israelský, an rozptýlen je po horách jako ovce, které nemají pastýře. I řekl Hospodin: „Nemají tito pána; vrať se každý domů v pokoji."', '1Kr 22:18': 'Řekl tedy král israelský Josafatovi: „Zdali jsem neřekl, že mi neprorokuje nikdy nic dobrého, ale vždycky zlé?"', '1Kr 22:19': 'On pak pravil dále: „Proto slyš řeč Hospodinovu! Viděl jsem Hospodina sedícího na trůně svém a všecko vojsko nebeské stojící při něm po pravici i po levici.', '1Kr 22:20': 'I řekl Hospodin: „Kdo oklame Achaba, krále israelského, by vytáhl a padl u Ramotu galaadského?" I mluvil ten tak a jiný jináč.', '1Kr 22:21': 'Vystoupil pak (jeden) duch, postavil se před Hospodina, a řekl: „Já oklamu ho." Hospodin se ho tázal: „Čím?"', '1Kr 22:22': 'On odpověděl: „Vyjdu, a budu duchem lživým v ústech všech proroků jeho." I řekl Hospodin: „Oklameš (ho), dokážeš (toho); vyjdi a učiň tak!"', '1Kr 22:23': 'Nyní tedy, hle, Hospodin dal ducha lživého do úst všech proroků tvých, kteří tuto jsou, ježto Hospodin ustanovil neštěstí na tebe."', '1Kr 22:24': 'Tu přistoupil Sedekjáš, syn Chanaanův, dal Micheášovi políček, a řekl: „Což tedy mne opustil Hospodin, a mluvil k tobě?"', '1Kr 22:25': 'Micheáš řekl: „Uzříš to v ten den, až utíkati budeš z pokoje do pokoje, aby ses ukryl."', '1Kr 22:26': '1 přikázal král israelský: „Vezměte Micheáše, a nechať jest u Amona, starosty města, a u Joasa, syna králova,', '1Kr 22:27': 'a rcete jim: „Toto praví král: Dejte tohoto muže do žaláře, a živte ho chlebem utrpení a vodou úzkosti, dokud se šťastně nevrátím."', '1Kr 22:28': 'Tu pravil Micheáš: „Vrátíš-li se šťastně, tedy nemluvil skrze mne Hospodin." [A dodal: „Slyšte to všichni lidé!"]', '1Kr 22:29': 'Táhl tedy král israelský a Josafat, král judský, proti Ramotu v Galaadě.', '1Kr 22:30': '„Vezmi zbroj"– pravil král israelský Josafatovi – „a táhni do boje oblečen jsa ve své roucho." Král israelský však se převlékl a tak šel do boje.', '1Kr 22:31': 'Král syrský pak přikázal svým velitelům vozů: „Nebojujte proti malému ani velkému, než proti samému králi israelskému."', '1Kr 22:32': 'Když tedy uzřeli velitelé vozů Josafata, domnívali se, že by on byl král israelský, proto obořivše se naň, bojovali proti němu. Josafat vzkřikl.', '1Kr 22:33': 'I zpozorovali velitelé vozů, že on není král israelský, a nechali ho.', '1Kr 22:34': 'Tu natáhl muž jeden lučiště a na nejisto střelu vystřeliv náhodou ranil krále israelského mezi plícemi a žaludkem. Pročež on tekl vozkovi svému: „Obrať a vyvez mne z vojska, nebo [těžce] raněn jsem."', '1Kr 22:35': 'Avšak bylo třeba bojovati ten den a tak zůstal státi král israelský na svém voze proti Syrům, až večer umřel – krev z rány tekla do košatiny vozu. – ', '1Kr 22:36': 'Ještě před západem slunce volal hlasatel po veškerém vojště: „Vrať se každý do města svého a do země své."', '1Kr 22:37': 'Když tedy král byl mrtev, přenesli ho do Samaře a pochovali ho v Samaři.', '1Kr 22:38': 'I myli vůz jeho v rybníku samařském, a psi lízali krev jeho, [když umývali uzdy], podle řeči Hospodinovy, kterou byl promluvil.', '1Kr 22:39': 'Ostatní děje Achabovy a vše, co činil, jaký dům ze slonové kosti vystavěl, i města, která opevnil, to zapsáno je v knize Letopisů králův israelských.', '1Kr 22:40': 'Zesnul tedy Achab s otci svými, a stal se králem Ochozjáš, syn jeho, místo něho.', '1Kr 22:41': 'Josafat, syn Asův, stal se králem nad Judou léta čtvrtého Achaba, krále israelského.', '1Kr 22:42': 'Třicet pět let mu bylo, když počal kralovati, a dvacet pět let kraloval v Jerusalemě. Jméno matky jeho: Azuba, dcera Salaje.', '1Kr 22:43': 'Chodil úplně po cestě Asy, otce svého, aniž se od ní uchýlil, konaje, co správné bylo v očích Hospodinových.', '1Kr 22:44': 'Avšak výšin neodstranil, nebo lid ještě obětoval a pálil kadidlo na výšinách.', '1Kr 22:45': 'Josafat měl pokoj s králem israelským.', '1Kr 22:46': 'Ostatní děje Josafatovy, jeho činy i války, které vedl, ty zapsány jsou v Letopisech králů judských.', '1Kr 22:47': 'Také zbytky ženařů, kteří byli zůstali za dnů Asy, otce jeho, vyplenil ze země.', '1Kr 22:48': 'v Edomsku nebyl tehdy král ustanoven.', '1Kr 22:49': 'Král Josafat dal nadělati lodí na moři, které se měly plaviti do Ofiru pro zlato; ale nemohly se plaviti, ježto se ztroskotaly v Asiongaberu.', '1Kr 22:50': 'Tehdy řekl Ochozjáš, syn Achabův, Josafatovi: „Nechať jedou služebníci moji se služebníky tvými na lodích!" Josafat však nechtěl.', '1Kr 22:51': 'I zesnul Josafat s otci svými, a pochován byl s nimi ve městě Davida, otce svého. A stal se králem Joram, syn jeho, místo něho.', '1Kr 22:52': 'Ochozjáš, syn Achabův, stal se králem nad Israelem v Samaři léta sedmnáctého Josafata, krále judského, a kraloval nad Israelem dvě léta.', '1Kr 22:53': 'Činil, co bylo zlé v očích Hospodinových, chodě po cestě otce svého i matky své, a po cestě Jeroboama, syna Nabatova, který uvedl do hříchů lid israelský.', '1Kr 22:54': 'Sloužil také Baalovi a klaněl se mu, a (tak) popudil Hospodina, Boha Israelova, právě tak, jako činil otec jeho.'}