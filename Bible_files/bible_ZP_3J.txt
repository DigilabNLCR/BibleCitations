{'3J 1:1': 'Já starší milovanému Gaiovi, jehož miluji v pravdě. ', '3J 1:2': 'Milovaný! Přeji ti, abys ve všem prospíval a byl zdráv, jako prospívá tvá duše. ', '3J 1:3': 'Neboť jsem se velice zaradoval, když přicházeli bratří a vydávali svědectví o tvé pravdě, jak ty žiješ v pravdě. ', '3J 1:4': 'Nemám větší radosti než to, abych slyšel, že mé děti žijí v pravdě.', '3J 1:5': 'Milovaný! Věrně konáš, cokoli činíš pro bratří a dokonce pro cizí; ', '3J 1:6': 'ti vydali před církví svědectví o tvé lásce. Dobře učiníš, vypravíš-li je dál tak, jak je důstojno Boha.', '3J 1:7': 'Vždyť se vydali na cestu pro jeho jméno a neberou nic od pohanů. ', '3J 1:8': 'My tedy jsme povinni ujímati se takových, abychom se stali spolupracovníky pro pravdu.', '3J 1:9': 'Napsal jsem něco církvi, ale Diotrefes, jenž by byl rád mezi nimi prvním, nás nepřijímá. ', '3J 1:10': 'Proto, až přijdu, připomenu jeho skutky, které činí, když nás pomlouvá zlými slovy. Dokonce na tom nemá dost, ale ani sám nepřijímá bratří a brání těm, kteří by je chtěli přijímati, a vylučuje je z\xa0církve. ', '3J 1:11': 'Milovaný! Nenapodobuj zlo, ale dobro! Kdo činí dobro, je z Boha. Kdo činí zlo, neviděl Boha.', '3J 1:12': 'O Demetriovi všichni vydávají dobré svědectví, ano i sama pravda. I my o něm vydáváme svědectví, a ty víš, že naše svědectví je pravdivé.', '3J 1:13': 'Měl bych ti mnoho co napsati, ale nechci ti psáti inkoustem a perem. ', '3J 1:14': 'Doufám však, že tě brzy uvidím a promluvíme si od úst k ústům.', '3J 1:15': 'Pokoj tobě! Pozdravují tě přátelé! Pozdrav přátele každého zvlášť! '}