{'1P 1:1': 'Petr, apoštol Ježíše Krista, příchozím rozptýleným v Pontu, Galacii, Kappadocii, v Azii, a v Bitynii,', '1P 1:2': 'Vyvoleným podlé předzvědění Boha Otce, v posvěcení Ducha, ku poslušenství a skropení krví Ježíše Krista: Milost vám a pokoj rozmnožen buď.', '1P 1:3': 'Požehnaný Bůh a Otec Pána našeho Ježíše Krista, kterýž podlé mnohého milosrdenství svého znovu zplodil nás v naději živou skrze vzkříšení Ježíše Krista z mrtvých,', '1P 1:4': 'K dědictví neporušitelnému a nepoškvrněnému a neuvadlému, kteréž se chová v nebesích, vám,', '1P 1:5': 'Kteříž mocí Boží ostříháni býváte skrze víru k spasení, kteréž hotovo jest, aby zjeveno bylo v času posledním.', '1P 1:6': 'V čemžto veselíte se, maličko nyní, (jestliže kdy potřebí jest), zkormouceni jsouce v rozličných pokušeních,', '1P 1:7': 'Aby zkušení víry vaší, mnohem dražší nežli zlato, kteréž hyne, a však se v ohni zkušuje, nalezeno bylo vám k chvále, a ke cti i k slávě při zjevení Ježíše Krista.', '1P 1:8': 'Kteréhož neviděvše, milujete; kteréhož nyní nevidouce, a však v něho věříce, veselíte se radostí nevymluvnou a oslavenou,', '1P 1:9': 'Docházejíce konce víry své, spasení duší.', '1P 1:10': 'O kterémž spasení bedlivě přemyšlovali, a je vystihati usilovali proroci, kteříž o té milosti, kteráž se vám státi měla, prorokovali,', '1P 1:11': 'Vystihajíce to, na který aneb jaký čas mínil by ten, kterýž v nich byl, Duch Kristův, předpovídající o utrpeních Kristových a o veliké za tím slávě.', '1P 1:12': 'Kterýmžto zjeveno jest, že ne sobě, ale nám tím přisluhovali, což jest vám nyní zvěstováno skrze ty, kteříž vám kázali evangelium, v Duchu svatém seslaném s nebe, na kteréž věci žádostivi jsou andělé patřiti.', '1P 1:13': 'Protož přepášíce bedra mysli své, a střízlivi jsouce, dokonale doufejte v té milosti, kteráž vám dána bude při zjevení Ježíše Krista,', '1P 1:14': 'Jakožto synové poslušní, nepřirovnávající se prvním neznámosti své žádostem.', '1P 1:15': 'Ale jakž ten, kterýž vás povolal, svatý jest, i vy svatí ve všem obcování buďte;', '1P 1:16': 'Jakož napsáno jest: Svatí buďte, nebo já svatý jsem.', '1P 1:17': 'A poněvadž Otcem nazýváte toho, kterýž bez přijímání osob soudí vedlé skutků jednoho každého, viztež, abyste v bázni čas svého zde putování konali,', '1P 1:18': 'Vědouce, že ne porušitelnými věcmi, stříbrem neb zlatem, vykoupeni jste z marného svého obcování toho, od otců vydaného,', '1P 1:19': 'Ale drahou krví jakožto Beránka nevinného a nepoškvrněného, Krista,', '1P 1:20': 'Předzvěděného zajisté před ustanovením světa, zjeveného pak v časích posledních pro vás,', '1P 1:21': 'Kteříž skrze něho věříte v Boha, jenž jej vzkřísil z mrtvých, a dal jemu slávu, aby víra vaše a naděje byla v Bohu.', '1P 1:22': 'Poněvadž duše své očistili jste poslušenstvím pravdy skrze Ducha, k milování neošemetnému bratrstva, z čistého srdce jedni druhé milujte snažně,', '1P 1:23': 'Znovu zrozeni jsouce ne z porušitelného semene, ale z neporušitelného, skrze živé slovo Boží a zůstávající na věky.', '1P 1:24': 'Nebo všeliké tělo jest jako tráva, a všeliká sláva člověka jako květ trávy. Usvadla tráva, a květ její spadl.', '1P 1:25': 'Ale slovo Páně zůstává na věky. Totoť pak jest to slovo, kteréž zvěstováno jest vám.', '1P 2:1': 'Protož složíce velikou zlost, a všelikou lest, a pokrytství, a závist, i všecka utrhání,', '1P 2:2': 'Jakožto nyní zrozená nemluvňátka, mléka beze lsti, Božího slova žádostivi buďte, abyste jím rostli,', '1P 2:3': 'Jestliže však okusili jste, kterak dobrotivý jest Pán.', '1P 2:4': 'K kterémuž přistupujíce k kameni živému, od lidí zajisté zavrženému, ale od Boha vyvolenému a drahému,', '1P 2:5': 'I vy, jako kamení živé, vzdělávejte se v dům duchovní, kněžstvo svaté, k obětování duchovních obětí, vzácných Bohu skrze Jezukrista.', '1P 2:6': 'A protož praví písmo: Aj, zakládámť na Sionu kámen úhelný, vybraný, drahý, v kterýž kdokoli věří, nikoli nebude zahanben.', '1P 2:7': 'Vám tedy věřícím jest poctivost, ale nepovolným kámen, kterýž zavrhli stavitelé, tenť jest učiněn v hlavu úhelní, a kámen úrazu, a skála pohoršení,', '1P 2:8': 'Těm, kteříž se urážejí na slovu, nepovolní jsouce, k čemuž i odloženi jsou.', '1P 2:9': 'Ale vy jste rod vyvolený, královské kněžstvo, národ svatý, lid dobytý, abyste zvěstovali ctnosti toho, kterýž vás povolal ze tmy v předivné světlo své.', '1P 2:10': 'Kteříž jste někdy ani lidem nebyli, nyní pak jste lid Boží; kteříž jste někdy byli nedošli milosrdenství, nyní pak jste došli milosrdenství.', '1P 2:11': 'Nejmilejší, prosímť vás, abyste jakožto příchozí a pohostinní zdržovali se od tělesných žádostí, kteréž rytěřují proti duši,', '1P 2:12': 'Obcování své mezi pohany majíce dobré, aby místo toho, kdež utrhají vám jako zločincům, dobré skutky vaše spatřujíce, velebili Boha v den navštívení.', '1P 2:13': 'Poddáni tedy buďte všelikému lidskému zřízení pro Pána, buďto králi, jako nejvyššímu,', '1P 2:14': 'Buďto vládařům, jako od něho poslaným, ku pomstě zle činících, a k chvále dobře činících.', '1P 2:15': 'Nebo tak jest vůle Boží, abyste dobře činíce, zacpali ústa nemoudrých a neumělých lidí.', '1P 2:16': 'Buďtež jako svobodní, však ne jako zástěru majíce své zlosti svobodu, ale jakožto služebníci Boží.', '1P 2:17': 'Všecky ctěte, bratrstvo milujte, Boha se bojte, krále v poctivosti mějte.', '1P 2:18': 'Služebníci poddáni buďte ve vší bázni pánům, netoliko dobrým a mírným, ale i zlým.', '1P 2:19': 'Nebo toť jest milé, jestliže kdo pro svědomí Boží snáší zámutky, trpě bez viny.', '1P 2:20': 'Nebo jaká jest chvála, byste pak i snášeli pohlavkování, hřešíce? Ale jestliže dobře činíce, a bez viny trpíce, snášíte, toť jest milé před Bohem.', '1P 2:21': 'Nebo i k tomu povoláni jste, jako i Kristus trpěl za nás, nám pozůstaviv příklad, abyste následovali šlepějí jeho.', '1P 2:22': 'Kterýž hříchu neučinil, aniž jest lest nalezena v ústech jeho.', '1P 2:23': 'Kterýžto, když mu zlořečili, nezlořečil zase; trpěv, nehrozil, ale poroučel tomu, kterýž spravedlivě soudí.', '1P 2:24': 'Kterýžto hříchy naše na svém těle sám vnesl na dřevo, abychom hříchům zemrouce, spravedlnosti živi byli, jehož zsinalostí uzdraveni jste.', '1P 2:25': 'Nebo jste byli jako ovce bloudící, ale nyní obráceni jste ku pastýři a biskupu duší svých.', '1P 3:1': 'Též podobně i ženy buďte poddané mužům svým, aby, byť pak kteří i nevěřili slovu, skrze pobožné obcování žen bez slova získáni byli,', '1P 3:2': 'Spatřujíce v bázni svaté vaše obcování,', '1P 3:3': 'Kterýchžto ozdoba budiž ne ta zevnitřní, v zpletání vlasů, a províjení zlatem, aneb v odívání plášťů,', '1P 3:4': 'Ale ten skrytý srdce člověk, záležející v neporušitelnosti krotkého a pokojného ducha, kterýž před oblíčejem Božím velmi drahý jest.', '1P 3:5': 'Tak zajisté někdy i ony svaté ženy, kteréž naději měly v Bohu, ozdobovaly se, poddány byvše mužům svým,', '1P 3:6': 'Jako Sára poslušna byla Abrahama, pánem jej nazývajíc; jejížto vy jste dcerky, dobře činíce, a nebojíce se žádného přestrašení.', '1P 3:7': 'Též podobně i muži spolu s nimi bydlíce podlé umění, jakožto mdlejšímu osudí ženskému udělujíce cti, jakožto i spoludědičkám života milosti, aby modlitby vaše neměly překážky.', '1P 3:8': 'A tak summou, všickni buďte jednomyslní, jedni druhých bíd čitelní, bratrstva milovníci, milosrdní, dobrotiví,', '1P 3:9': 'Neodplacujíce zlého za zlé, ani zlořečenství za zlořečenství, ale raději dobrořečíce, vědouce, že jste k tomu povoláni, abyste požehnání dědičně obdrželi.', '1P 3:10': 'Nebo kdož chce milovati život, a viděti dny dobré, skrocujž jazyk svůj od zlého, a ústa jeho ať nemluví lsti.', '1P 3:11': 'Uchyl se od zlého, a čiň dobré; hledej pokoje, a stihej jej.', '1P 3:12': 'Nebo oči Páně na spravedlivé, a uši jeho k prosbám jejich, ale zůřivý oblíčej Páně na ty, kteříž činí zlé věci.', '1P 3:13': 'A kdo jest, ješto by vám zle učinil, jestliže budete následovníci dobrého?', '1P 3:14': 'Ale kdybyste pak i trpěli pro spravedlnost, blahoslavení jste. Strachu pak jejich nebojte se, ani se kormuťte,', '1P 3:15': 'Ale Pána Boha posvěcujte v srdcích svých. Hotovi pak buďte vždycky k vydání počtu všelikému, kdož by od vás požádal zprávy z naděje té, kteráž jest v vás, a to s tichostí a s bázní,', '1P 3:16': 'Majíce dobré svědomí, aby za to, že utrhají vám jako zločincům, zahanbeni byli ti, kteříž hanějí vaše ctné v Kristu obcování.', '1P 3:17': 'Lépeť jest zajisté, abyste dobře činíce, líbilo-li by se tak vůli Boží, trpěli, nežli zle činíce.', '1P 3:18': 'Nebo i Kristus jedinou za hříchy trpěl, spravedlivý za nespravedlivé, aby nás přivedl k Bohu, umrtven jsa z strany těla, ale obživen Duchem.', '1P 3:19': 'Skrze něhož i těm, kteříž jsou v žaláři, duchům, přišed, kázal,', '1P 3:20': 'Tehdáž nepovolným, když ono jednou očekávala Boží snášelivost za dnů Noé, když dělán byl koráb, v kterémžto málo, to jest osm duší, zachováno jest u vodě.', '1P 3:21': 'K čemuž připodobněn jsa nyní křest, i nás spaseny činí, ne to tělesné špiny smytí, ale dobrého svědomí u Boha dotázání, skrze vzkříšení Ježíše Krista.', '1P 3:22': 'Kterýž všed v nebe, jest na pravici Boží, podmaniv sobě anděly, i mocnosti, i moci.', '1P 4:1': 'Poněvadž tedy Kristus trpěl za nás na těle, i vy také týmž myšlením odíni buďte, že ten, kdož trpěl na těle, přestal od hříchu,', '1P 4:2': 'K tomu, aby již nebyl více tělesným žádostem, ale vůli Boží v těle živ, po ten čas, což ho ještě zůstává.', '1P 4:3': 'Dostiť jest zajisté nám na tom přeběhlém času života, v němž jsme líbosti pohanů páchali, chodivše v nestydatých chlipnostech, v žádostech, v zbytečném pití vína, v hodování, v opilství, a v ohyzdném modlosloužení.', '1P 4:4': 'A protož když s nimi neběháte k takovému vydávání se v rozpustilost, zdá se jim to cosi nového býti, a rouhají se tomu.', '1P 4:5': 'Tiť vydadí počet tomu, kterýž hotov jest souditi živé i mrtvé.', '1P 4:6': 'Proto jest zajisté i mrtvým kázáno evangelium, aby souzeni byli podlé lidí z strany těla, ale živi byli podlé Boha duchem.', '1P 4:7': 'Všemuť se pak přibližuje konec.', '1P 4:8': 'A protož buďte středmí a bedliví k modlitbám. Přede vším pak lásku jedni k druhým opravdovou mějte; nebo láska přikryje množství hříchů.', '1P 4:9': 'Buďte vespolek přívětiví k hostem, bez reptání.', '1P 4:10': 'Jeden každý jakž vzal dar, tak vespolek tím sobě přisluhujte, jako dobří šafáři rozličné milosti Boží.', '1P 4:11': 'Mluví-li kdo, mluviž jako řeči Boží; jestliže kdo přisluhuje, čiň to jako z moci, kteréž jemu uděluje Bůh, aby ve všem slaven byl Bůh skrze Jezukrista, kterýž má slávu a císařství na věky věků. Amen.', '1P 4:12': 'Nejmilejší, nebudiž vám divný ten přišlý na vás oheň, pro zkušení vás, jako by se vám něco nového přihodilo.', '1P 4:13': 'Ale z toho, že jste účastni utrpení Kristových, radujte se, abyste i při zjevení slávy jeho radovali se s veselím.', '1P 4:14': 'Trpíte-li pohanění pro jméno Kristovo, blahoslavení jste. Nebo Duch ten slávy a Boží na vás odpočívá, kterýž z strany jich zajisté rouhán, ale z strany vaší oslavován bývá.', '1P 4:15': 'Žádný pak z vás netrp jako vražedlník, neb zloděj, neb zločinec, neb všetečný.', '1P 4:16': 'Jestliže pak jako křesťan, nestyď se za to, ale oslavuj Boha v té částce.', '1P 4:17': 'Nebo jest čas, aby se začal soud od domu Božího. A poněvadž nejprv od nás, jakýž bude konec těch, kteříž nejsou povolni evangelium Božímu?', '1P 4:18': 'A poněvadž spravedlivý sotva k spasení přichází, bezbožný a hříšník kde se ukáže?', '1P 4:19': 'A protož i ti, kteříž trpí podlé vůle Boží, jakožto věrnému stvořiteli ať poroučejí duše své, dobře činíce.', '1P 5:1': 'Starších, kteříž mezi vámi jsou, prosím já spolustarší, a svědek Kristových utrpení, a budoucí, kteráž zjevena bude, slávy účastník,', '1P 5:2': 'Paste stádo Boží, kteréž při vás jest, opatrujíce je, ne bezděky, ale dobrovolně, ne pro mrzký zisk, ale ochotně,', '1P 5:3': 'Ani jako panujíce nad dědictvím Páně, ale příkladem jsouce stádu.', '1P 5:4': 'A když se ukáže kníže pastýřů, vezmete tu neuvadlou korunu slávy.', '1P 5:5': 'Podobně mládenci, buďte poddáni starším. A všickni poddanost jedni druhým ukazujte, pokorou vnitř se ozdobte. Bůh zajisté pyšným se protiví, ale pokorným dává milost.', '1P 5:6': 'Pokořtež se tedy pod mocnou ruku Boží, aby vás povýšil časem svým,', '1P 5:7': 'Všelikou péči svou uvrhouce na něj. Nebo on má péči o vás.', '1P 5:8': 'Střízliví buďte, bděte; nebo protivník váš ďábel jako lev řvoucí obchází, hledaje, koho by sežral.', '1P 5:9': 'Jemuž odpírejte, silní jsouce u víře, vědouce, že tatáž utrpení bratrstvo vaše, kteréž na světě jest, obkličují.', '1P 5:10': 'Bůh pak všeliké milosti, kterýž povolal nás k věčné slávě své v Kristu Ježíši, když maličko potrpíte, on dokonalé vás učiň, utvrď, zmocni, i upevni,', '1P 5:11': 'Jemuž sláva a císařství na věky věků. Amen.', '1P 5:12': 'Po Silvánovi, vám věrném bratru, tak za to mám, že jsem psal krátce, napomínaje a osvědčuje, že tato jest pravá milost Boží, v kteréž stojíte.', '1P 5:13': 'Pozdravuje vás ta církev, kteráž jest v Babyloně, účastnice vyvolení vašeho, a Marek syn můj.', '1P 5:14': 'Pozdravtež jedni druhých v políbení laskavém. Pokoj vám všechněm, kteříž jste v Kristu Ježíši. Amen.'}