{'Ko 1:1': 'Pavel apoštol Ježíše Krista, skrze vůli Boží, a Timoteus,', 'Ko 1:2': 'Těm, kteříž jsou v Kolossis, svatým a věrným bratřím v Kristu Ježíši: Milost vám a pokoj od Boha Otce našeho a Pána Ježíše Krista.', 'Ko 1:3': 'Díky činíme Bohu a Otci Pána našeho Jezukrista, vždycky za vás modléce se,', 'Ko 1:4': 'Slyšavše o víře vaší v Kristu Ježíši, a o lásce ke všechněm svatým,', 'Ko 1:5': 'Pro naději složenou vám v nebesích, o níž jste prvé slyšeli v slovu pravdy, to jest evangelium.', 'Ko 1:6': 'Kteréž jest přišlo k vám, jako i na všecken svět, a ovoce nese, jako i u vás od toho dne, v kterémž jste slyšeli, a poznali milost Boží v pravdě,', 'Ko 1:7': 'Jakož jste se i naučili od Epafry, milého spoluslužebníka našeho, kterýž jest věrný k vám služebník Kristův,', 'Ko 1:8': 'Kterýž také oznámil nám lásku vaši v Duchu.', 'Ko 1:9': 'Protož i my, od toho dne, jakž jsme to uslyšeli, nepřestáváme modliti se za vás a žádati, abyste naplněni byli známostí vůle jeho ve vší moudrosti a rozumnosti duchovní,', 'Ko 1:10': 'Abyste chodili hodně Pánu ke vší jeho líbeznosti, v každém skutku dobrém, ovoce vydávajíce a rostouce v známosti Boží,', 'Ko 1:11': 'Všelikou mocí zmocněni jsouce, podlé síly slávy jeho, ke vší trpělivosti a dobrotivosti s radostí,', 'Ko 1:12': 'Díky činíce Otci, kterýž hodné nás učinil účastnosti losu svatých v světle,', 'Ko 1:13': 'Kterýž vytrhl nás z moci temnosti, a přenesl do království milého Syna svého,', 'Ko 1:14': 'V němž máme vykoupení skrze krev jeho, totiž odpuštění hříchů,', 'Ko 1:15': 'Kterýž jest obraz Boha neviditelného, prvorozený všeho stvoření.', 'Ko 1:16': 'Nebo skrze něho stvořeny jsou všecky věci, kteréž jsou na nebi i na zemi, viditelné i neviditelné, buďto trůnové neb panstva, buďto knížatstva neb mocnosti; všecko skrze něho a pro něho stvořeno jest.', 'Ko 1:17': 'A on jest přede vším, a všecko jím stojí.', 'Ko 1:18': 'A onť jest hlava těla církve, kterýž jest počátek a prvorozený z mrtvých, aby tak on ve všem prvotnost držel,', 'Ko 1:19': 'Poněvadž se zalíbilo Otci, aby v něm všecka plnost přebývala,', 'Ko 1:20': 'A skrze něho aby smířil s sebou všecko, v pokoj uvodě skrze krev kříže jeho, skrze něj, pravím, buďto ty věci, kteréž jsou na zemi, buď ty, kteréž jsou na nebi.', 'Ko 1:21': 'Ano i vás, někdy odcizené a nepřátely v mysli, skrze skutky zlé, nyní již smířil,', 'Ko 1:22': 'Tělem svým skrze smrt, aby vás postavil svaté, a nepoškvrněné, a bez úhony před oblíčejem svým,', 'Ko 1:23': 'Však jestliže zůstáváte u víře založení a pevní, a neuchylujete se od naděje evangelium, kteréž jste slyšeli, jenž jest kázáno všemu stvoření, kteréž jest pod nebem, jehož já Pavel učiněn jsem služebník.', 'Ko 1:24': 'Kterýž nyní raduji se z utrpení svých pro vás, a doplňuji ostatky ssoužení Kristových na těle svém za jeho tělo, jenž jest církev,', 'Ko 1:25': 'Jejíž učiněn jsem já služebník, tak jakž mi to svěřil Bůh na to, abych vám sloužil, a tak naplnil slovo Boží,', 'Ko 1:26': 'To tajemství skryté od věků a národů, nyní pak zjevené svatým jeho.', 'Ko 1:27': 'Jimžto Bůh ráčil známo učiniti, kteraké by bylo bohatství slavného tajemství tohoto mezi pohany, jenž jest Kristus v vás, ta naděje slávy,', 'Ko 1:28': 'Kteréhož my zvěstujeme, napomínajíce všelikého člověka, a učíce všelikého člověka ve vší moudrosti, abychom postavili každého člověka dokonalého v Kristu Ježíši.', 'Ko 1:29': 'O čež i pracuji, bojuje podlé té jeho mocnosti, kteráž dělá ve mně mocně.', 'Ko 2:1': 'Chciť zajisté, abyste věděli, jakou nesnáz mám o vás, a o ty, kteříž jsou v Laodicii, a kteřížkoli neviděli tváři mé podlé těla,', 'Ko 2:2': 'Aby potěšena byla srdce jejich, spojená v lásce, a to ke všemu bohatství přejistého smyslu, ku poznání tajemství Boha i Otce i Krista,', 'Ko 2:3': 'V němž jsou skryti všickni pokladové moudrosti a známosti.', 'Ko 2:4': 'A totoť pravím, aby vás žádný, falešně dovodě, neoklamal podobnou k pravdě řečí.', 'Ko 2:5': 'Nebo ačkoli vzdálen jsem tělem, však duchem s vámi jsem, raduje se, a vida řád váš, a utvrzení té víry vaší v Krista.', 'Ko 2:6': 'Protož jakž jste přijali Krista Ježíše Pána, tak v něm choďte,', 'Ko 2:7': 'Vkořenění a vzdělaní na něm, a utvrzení u víře, jakž jste naučeni, rozhojňujíce se v ní s díků činěním.', 'Ko 2:8': 'Hleďtež, aťby vás někdo neobloupil moudrostí světa, a marným zklamáním, uče podlé ustanovení lidských, podlé živlů světa, a ne podlé Krista.', 'Ko 2:9': 'Nebo v něm přebývá všecka plnost Božství tělesně.', 'Ko 2:10': 'A v něm jste doplněni, kterýž jest hlava všeho knížatstva i mocnosti,', 'Ko 2:11': 'V němž i obřezáni jste obřezáním ne rukou učiněným, svlékše tělo hříchů skrze obřezání Kristovo,', 'Ko 2:12': 'Pohřbeni jsouce s ním skrze křest, skrze nějž i spolu s ním z mrtvých vstali jste skrze víru, kteráž jest mocné dílo Boží, kterýž vzkřísil jej z mrtvých.', 'Ko 2:13': 'Ano i vás, mrtvé v hříších a v neobřízce těla vašeho, spolu s ním obživil, odpustiv vám všecky hříchy,', 'Ko 2:14': 'A smazav proti nám ten zápis záležející v ustanoveních, kterýž byl odporný nám. I vyzdvihl jej z prostředku, přibiv jej k kříži;', 'Ko 2:15': 'A obloupiv knížatstva i moci, vedl je na odivu zjevně, triumf slaviv nad nimi skrze něj.', 'Ko 2:16': 'Protož žádný vás nesuď pro pokrm, aneb pro nápoj, aneb z strany svátku, neb novuměsíce, aneb sobot.', 'Ko 2:17': 'Kteréžto jsou stín věcí budoucích, ale pravda tělo jest Kristovo.', 'Ko 2:18': 'Nižádný vás nepředchvacuj svémyslně pokorou a náboženstvím andělským, v to, čehož neviděl, se vydávaje, a marně se nadýmaje smyslem těla svého,', 'Ko 2:19': 'A nedrže se hlavy, od níž všecko tělo po kloubích a svazích vzdělané a spojené roste Božím zrůstem.', 'Ko 2:20': 'Jestliže tedy zemřeli jste s Kristem živlům světa, proč, jako byste živi byli světu, těmi ceremoniemi dáte se obtěžovati,', 'Ko 2:21': '(Když se říká: Nedotýkej se, ani okoušej, aniž se s tím obírej?', 'Ko 2:22': 'Kteréžto všecky věci samým užíváním jich kazí se), podlé přikázaní a učení lidských.', 'Ko 2:23': 'Kteréžto věci mají sic tvárnost moudrosti, v způsobu té nábožnosti, a v pokoře pošmourné, i v neodpuštění tělu, a však nejsou v žádné platnosti, toliko k nasycení těla.', 'Ko 3:1': 'Protož povstali-li jste s Kristem, vrchních věcí hledejte, kdež Kristus na pravici Boží sedí.', 'Ko 3:2': 'O svrchní věci pečujte, ne o zemské.', 'Ko 3:3': 'Nebo zemřeli jste, a život váš skryt jest s Kristem v Bohu.', 'Ko 3:4': 'Když se pak ukáže Kristus, život náš, tehdy i vy ukážete se s ním v slávě.', 'Ko 3:5': 'Protož mrtvěte oudy své zemské, smilstvo, nečistotu, chlipnost, žádost zlou, i lakomství, jenž jest modlám sloužení.', 'Ko 3:6': 'Pro kteréž věci přichází hněv Boží na syny zpurné.', 'Ko 3:7': 'V kterýchž i vy někdy chodili jste, když jste živi byli v nich.', 'Ko 3:8': 'Ale nyní složtež i vy všecko to, hněv, prchlivost, zlobivost, zlořečení, i mrzkomluvnost z úst svých.', 'Ko 3:9': 'Nelžete jedni na druhé, když jste svlékli s sebe starého člověka s skutky jeho,', 'Ko 3:10': 'A oblékli toho nového, obnovujícího se k známosti, podlé obrazu toho, kterýž jej stvořil,', 'Ko 3:11': 'Kdežto není Řek a Žid, obřízka a neobřízka, cizozemec a Scýta, služebník a svobodný, ale všecko a ve všech Kristus.', 'Ko 3:12': 'Protož oblectež se jako vyvolení Boží, svatí, a milí, v střeva milosrdenství, v dobrotivost, nízké o sobě smýšlení, krotkost, trpělivost,', 'Ko 3:13': 'Snášejíce jeden druhého, a odpouštějíce sobě vespolek, měl-li by kdo proti komu žalobu. Jako i Kristus odpustil vám, tak i vy.', 'Ko 3:14': 'Nadto pak nade všecko v lásku, kteráž jest svazek dokonalosti.', 'Ko 3:15': 'A pokoj Boží vítěziž v srdcích vašich, k němuž i povoláni jste v jedno tělo; a buďtež vděčni.', 'Ko 3:16': 'Slovo Kristovo přebývejž v vás bohatě se vší moudrostí, učíce a napomínajíce sebe vespolek žalmy, a zpěvy, a písničkami duchovními, s milostí zpívajíce v srdci svém Pánu.', 'Ko 3:17': 'A všecko, cožkoli činíte v slovu neb v skutku, všecko čiňte ve jménu Pána Ježíše, díky činíce Bohu a Otci skrze něho.', 'Ko 3:18': 'Ženy poddány buďte mužům svým tak, jakž sluší, v Pánu.', 'Ko 3:19': 'Muži milujte ženy své, a nemějte se přísně k nim.', 'Ko 3:20': 'Dítky poslouchejte rodičů ve všem; nebo to jest dobře libé Pánu.', 'Ko 3:21': 'Otcové nepopouzejte k hněvivosti dítek svých, aby sobě nezoufaly.', 'Ko 3:22': 'Služebníci poslušni buďte ve všem pánů tělesných, ne na oko sloužíce, jako ti, jenž se usilují lidem líbiti, ale v sprostnosti srdce, bojíce se Boha.', 'Ko 3:23': 'A všecko, což byste koli činili, z té duše čiňte, jako Pánu, a ne lidem,', 'Ko 3:24': 'Vědouce, že ode Pána vzíti máte odplatu dědictví; nebo Pánu Kristu sloužíte.', 'Ko 3:25': 'Kdož by pak nepravost páchal, odměnu své nepravosti vezme. A neníť přijímání osob u Boha.', 'Ko 4:1': 'Páni spravedlivě a slušně s služebníky nakládejte, vědouce, že i vy Pána máte v nebesích.', 'Ko 4:2': 'Na modlitbě buďte ustaviční, bdíce v tom s díků činěním,', 'Ko 4:3': 'Modléce se spolu i za nás, aby Bůh otevřel nám dvéře slova, k mluvení o tajemství Kristovu, pro něž i v vězení jsem,', 'Ko 4:4': 'Abych je zjevoval, tak jakž mi náleží mluviti.', 'Ko 4:5': 'Choďtež v moudrosti před těmi, kteříž jsou vně, čas kupujíce.', 'Ko 4:6': 'Řeč vaše vždycky budiž příjemná, ozdobená solí, tak abyste věděli, kterak byste měli jednomu každému odpovědíti.', 'Ko 4:7': 'O věcech mých o všech oznámí vám Tychikus, bratr milý, a věrný slouha, a spoluslužebník v Pánu.', 'Ko 4:8': 'Kteréhož jsem poslal k vám pro to samo, aby zvěděl, co se děje u vás, a potěšil srdcí vašich,', 'Ko 4:9': 'S Onezimem, věrným a milým bratrem, kterýž jest tam od vás. Tiť vám všecko oznámí, co se děje u nás.', 'Ko 4:10': 'Pozdravuje vás Aristarchus, spoluvězeň můj, a Marek, sestřenec Barnabášův, (o kterémž jsem vám poručil; přišel-li by k vám, přijmětež jej);', 'Ko 4:11': 'A Jezus, kterýž slove Justus, kteříž jsou Židé. Ti toliko jsou pomocníci moji v království Božím, kteříž byli mé potěšení.', 'Ko 4:12': 'Pozdravuje vás Epafras, kterýž od vás jest, slouha Kristův, kterýž vždycky úsilně pracuje na modlitbách za vás, abyste stáli dokonalí a plní ve vší vůli Boží.', 'Ko 4:13': 'Nebo svědectví jemu vydávám, žeť vás velmi horlivě miluje, a též i ty, kteříž jsou v Laodicii, i kteříž jsou v Hierapoli.', 'Ko 4:14': 'Pozdravuje vás Lukáš lékař milý a Démas.', 'Ko 4:15': 'Pozdravte bratří Laodicenských, i Nymfy, i té církve, kteráž jest v domě jeho.', 'Ko 4:16': 'A když bude přečten u vás tento list, spravtež to, ať jest i v Laodicenském zboru čten; a ten, kterýž jest psán z Laodicie, i vy také přečtěte.', 'Ko 4:17': 'A rcete Archippovi: Viz, abys služebnost, kterouž jsi přijal od Pána, vyplnil.', 'Ko 4:18': 'Pozdravení mou rukou Pavlovou. Pamatujtež na mé vězení. Milost Boží s vámi. Amen.'}