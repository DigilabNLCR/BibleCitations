{'2S 1:1': 'Po smrti Saulově, když se David vrátil z vítězného boje proti Amalečanům, a když byl pobyl v Sikelegu dva dny,', '2S 1:2': 'třetího dne ukázal se člověk přicházející z tábora Saulova s rouchem roztrženým a s hlavou posypanou prachem; když přišel k Davidovi, padl na tvář a poklonil se.', '2S 1:3': 'I tázal se ho David: „Odkud přicházíš?" On mu odpověděl: „Z tábora israelského utekl jsem."', '2S 1:4': 'I řekl mu David: „Co se stalo? Pověz mi!" On vypravoval: „Utekl lid z bitvy a mnoho lidu padlo, zemřelo; též Saul a Jonatan, syn jeho, zahynuli."', '2S 1:5': 'I tázal se David jinocha, který mu to oznamoval: „Kterak víš, že je mrtev Saul i Jonatan, syn jeho?"', '2S 1:6': 'I řekl jinoch, který mu to oznamoval: „Náhodou přišel jsem na pohoří Gelboe; Saul byl opřen o své kopí; když se blížily k němu vozy a jezdci,', '2S 1:7': 'ohlédl se, a vida mě, zavolal na mne. Když jsem mu odpověděl: „Tu jsem,"', '2S 1:8': 'tázal se mne: „Kdo jsi ty?" Odpověděl jsem mu: „Amalečan jsem já."', '2S 1:9': 'I řekl mi: „Oboř se na mne a zabij mne, neboť úzkosti mě obkličují a ještě všecek život jest ve mně."', '2S 1:10': 'Obořiv se tedy na něho, zabil jsem ho, neboť jsem věděl, že nepřežije (toho) pádu; a vzal jsem čelenku, kterou měl na hlavě, jakož i náramek s ramene jeho, a přinesl jsem (to) tobě, pánu mému, sem."', '2S 1:11': 'David i všichni muži, kteří s ním byli, chytivše roucha svá, roztrhli je', '2S 1:12': 'a kvílili a plakali a postili se až do večera pro Saula, pro Jonatana, syna jeho, pro lid Hospodinův [a pro dům Israelův], že padli mečem.', '2S 1:13': 'David pak tázal se jinocha, který mu to oznámil: „Odkud jsi ty?" On odvětil: „Syn příchozího Amalečana, já jsem."', '2S 1:14': 'I řekl mu David: „Proč jsi se nebál vztáhnouti ruku svou, abys zabil pomazaného Hospodinova?"', '2S 1:15': 'A zavolav David jednoho ze služebníků svých, přikázal mu: „Přistup a oboř se na něj." On ho udeřil, že zemřel.', '2S 1:16': 'David pak mu pravil: „Krev tvá na hlavu tvou! Nebo tvá (vlastní) ústa svědčila proti tobě, když řekla: Já jsem zabil pomazaného Hospodinova."', '2S 1:17': 'Oplakával pak David tímto žalozpěvem Saula a Jonatana, syna jeho. – ', '2S 1:18': 'Přikázal také, by učili Judovce luku, jak je psáno v „Knize spravedlivců." – Řekl: Mysli, Israeli, na ty mrtvé, kteří padli na tvých výšinách!', '2S 1:19': 'Slavní v horách tvých, Israeli, jsou zabiti! Běda, kterak padli ti hrdinové!', '2S 1:20': 'Nepodávejte zprávy o tom v Getu, nemluvte o tom v ulicích Askalonu, by radost neměly dcery Filišťanů, nejásaly dcery neobřezanců!', '2S 1:21': 'Ó pohoří gelboeské! Rosa ani déšť na tě nepadej, ani neměj polních prvin, neb tam byl povržen štít rekův I Štít Saulův olejem pomazán nebýval,', '2S 1:22': 'ale krví zabitých a tukem reků; Jonatanův šíp nikdy neodskočil a Saulův meč se nevracel s nepořízenou!', '2S 1:23': 'Saul a Jonatan, (ti) milí a libí, v žití ni ve smrti nebyli rozloučeni; byli rychlejší nežli jsou orlové, byli udatnější nežli lvové!', '2S 1:24': 'Dcery israelské, plačte nad Saulem, který odíval vás rozkošně červcem a dával zlaté šperky vašemu rouchu.', '2S 1:25': 'Běda, kterak padli ti rekové v bitvě! Jonatan na tvých výšinách byl zabit!', '2S 1:26': 'Žalost mám nad tebou, bratře můj, Jonatane! Tys měl půvabu mnoho, velmi mnoho; tvoje láska byla mi nad lásku žen. Jak matka miluje svého jedináčka, tak jsem miloval já tebe!', '2S 1:27': 'Běda, kterak padli ti hrdinové! A kterak ztraceny jsou válečné zbraně!', '2S 2:1': 'Potom tázal se David Hospodina řka: „Mám jíti do některého města judského?" Když mu Hospodin odpověděl: „Jdi", ptal se David: „Kam mám jíti?" I odvětil mu: „Do Hebronu."', '2S 2:2': 'Šel tedy (tam) David a dvě manželky jeho, Achinoam Jezraelka, jakož i Abigail, žena (kdysi) Nabala karmelského.', '2S 2:3': 'Také však muže, kteří byli s ním, vedl s sebou David, každého s rodinou jeho, a usadili se v městech hebronských.', '2S 2:4': 'Tu přišli Judovci a pomazali tam Davida, by kraloval nad domem Judovým. Když bylo Davidovi oznámeno, že muži Jabesu galaadského pochovali Saula,', '2S 2:5': 'poslal David posly k mužům Jabesu galaadského" a vzkázal jim: „Požehnáni buďte od Hospodina, že jste prokázali to milosrdenství pánu svému Saulovi, že jste ho pochovali.', '2S 2:6': 'Nuže tedy, odplať vám Hospodin milosrdenstvím a věrností; ale také já chci vám díky vzdáti, že jste to učinili.', '2S 2:7': 'Buďte silny ruce vaše a buďte statnými jonáky: neboť ačkoli mrtev je pán váš Saul, pomazal přece mne dům Judův sobě za krále."', '2S 2:8': 'Avšak Abner, syn Nerův, velitel vojska Saulova, vzal Isboseta, syna Saulova, přivedl jej do Mahanaim,', '2S 2:9': 'a ustanovil ho králem nad Galaadem, nad Gessuřany, nad Jezrahelem, nad Efraimem, nad Benjaminem, vůbec nade vším Israelem. – ', '2S 2:10': 'Čtyřicet let bylo Isbosetovi, synu Saulovu, když počal kralovati nad Israelem, a kraloval dva roky. – Toliko dům Judův přidržel se Davida.', '2S 2:11': 'A byl počet dnů, ve kterých přebýval David v Hebronu, kraluje nad domem Judovým, sedm let a šest měsíců.', '2S 2:12': 'I vytáhl Abner, syn Nerův, a služebníci Isboseta, syna Saulova, z Mahanaim, do Gabaonu.', '2S 2:13': 'Také Joab, syn Sarviin, a služebníci Davidovi vytáhli a potkali se s nimi u rybníka gabaonského. Když se tak sešli, položili se proti sobě: tito s této strany rybníka, a oni s oné.', '2S 2:14': 'I řekl Abner Joabovi: „Ať mládež vstane a hraje před námi!" Joab odpověděl: „Ať vstanou!"', '2S 2:15': 'Vstali tedy a táhli v (ustanoveném) počtu: dvanáct z Benjamina, (to jest) ze strany Isboseta, syna Saulova, a dvanáct ze služebníků Davidových.', '2S 2:16': 'I chytil každý protivníka svého za hlavu, a vrazil mu meč do boku, že padli spolu; proto nazváno bylo místo ono „Pole jonáků"; je v Gabaonu.', '2S 2:17': 'Tehdy povstal boj velmi tuhý: Abner a mužstvo Israelovo bylo obráceno na útěk od služebníků Davidových.', '2S 2:18': 'Byli pak tu tři synové Sarviini: Joab, Abisaj a Asael; Asael byl velmi rychlý běžec, jako srnec, který se zdržuje v lesích.', '2S 2:19': 'Asael hnal se za Abnerem a neuhnul se napravo ani nalevo, že by tak přestal Abnera pronásledovati.', '2S 2:20': 'Abner tedy se ohlédl a řekl: „Jsi ty Asael?" On odvětil: „Jsem."', '2S 2:21': 'I řekl mu Abner: „Dej se napravo nebo nalevo, chyť jednoho z jinochů a vezmi si jeho odění!" Asael však nechtěl přestati na něho dotírati.', '2S 2:22': 'Žádal tedy opět Abner Asaela: „Odejdi, nehoň mne, abych nebyl přinucen připíchnouti tě k zemi; pak bych nesměl pozdvihnouti tváře své k Joabovi, bratru tvému."', '2S 2:23': 'Když však se vzpíral poslechnouti, a nechtěl se vzdáliti, Abner obrátiv kopí, vrazil mu je do břicha a probodl ho, že zemřel na témž místě; a všichni, kteří šli kolem toho místa, na kterém Asael padl a umřel, zastavovali se (tam).', '2S 2:24': 'Avšak Joab a Abisaj honili utíkajícího Abnera dále. Když slunce zapadlo, přišli až ku pahorku Amma, který je na protější straně údolí, jak se jde k pustině gabaonské.', '2S 2:25': 'Benjaminova shromáždili se u Abnera a srazivše se v jednu četu, postavili se na vrch (toho) pahorku Arama.', '2S 2:26': 'I vzkřikl Abner na Joaba: „Zda meč tvůj zuřiti bude, dokud (vše) nevyhladíš? Nevíš, že nebezpečné je zoufalství? Dlouho-li budeš zdráhati se říci lidu, by přestal honiti bratří svých?"', '2S 2:27': 'Joab odpověděl: „Jakože živ je Hospodin! Kdybys byl co řekl, ráno (již) byl by odešel lid a nechal každý honění bratra svého."', '2S 2:28': 'Pak zatroubil Joab na roh, i zastavilo se všecko vojsko a nehonili dále Israele, ani nebojovali.', '2S 2:29': 'Abner a muži jeho šli nížinou celou tu noc, přepravili se přes Jordán, prošli celý Bethoron a přišli do Mahanaim.', '2S 2:30': 'Joab nechav Abnera, a vrátiv se, shromáždil všecken lid. Scházelo ze služebníků Davidových devatenáct mužů kromě Asaela.', '2S 2:31': 'Avšak služebníci Davidovi zbili z Benjaminovců a z mužů, kteří byli s Abnerem, tři sta šedesát.', '2S 2:32': 'Vzavše pak Asaela, pochovali ho v hrobě otce jeho v Betlemě. I šli celou noc Joab a muži, kteří byli s ním, a na úsvitě přišli do Hebronu.', '2S 3:1': 'Boj mezi domem Saulovým a mezi domem Davidovým vlekl se dlouho: David čím dále tím více prospíval mocí, kdežto dům Saulův den ode dne upadal.', '2S 3:2': 'Davidovi narodili se v Hebronu synové: prvorozenec jeho Amnon z Achinoamy, Jezrahelky;', '2S 3:3': 'po něm Cheleab z Abigaihy, (kdysi) ženy Nabala karmelského; třetí Absalom, syn Maachy, dcery Tolmaje, krále gessurského;', '2S 3:4': 'čtvrtý Adonjáš, syn Haggity; pátý Safatjáš, syn Abitaly;', '2S 3:5': 'šestý pak Jetraam z Egly, ženy Davidovy. Ti narodili se Davidovi v Hebronu.', '2S 3:6': 'Když tedy byl (ten) boj mezi domem Saulovým a mezi dómem Davidovým, (a) Abner, syn Nerův, spravoval dům Saulův – ', '2S 3:7': 'Saul měl kdysi ženinu jménem Resfu, dceru Ajovu – řekl Isboset Abnerovi:', '2S 3:8': '„Proč jsi vešel k ženině otce mého?" Kterýžto rozhněvav se velmi pro slova Isbosetova, pravil: „Jsem já dnes psí hlavou? Já, který jsem prokázal milosrdenství domu Saula, otce tvého, bratřím i příbuzným jeho, a tebe nevydal jsem v ruce Davidovy; a ty mě dnes bavíš a stíháš pro ženu?', '2S 3:9': 'Trestej Bůh Abnera a opět ho trestej, neučiním-li Davidovi, co mu Hospodin přisáhl,', '2S 3:10': 'že (totiž) přeneseno bude království z domu Saulova, a že vyvýšen bude trůn Davidův nad Israelem a nad. Judou od Danu až k Bersabe."', '2S 3:11': '(Isboset) nemohl mu nic odpověděti, ježto se ho bál.', '2S 3:12': 'Poslal tedy Abner posly k Davidovi, by jménem jeho [se tázali: „Čí je země?" a] řekli: „Učiň se mnou přátelství, a bude ruka má s tebou, a převedu k tobě veškerého Israele!"', '2S 3:13': 'On odvětil: „Velmi dobře; já učiním s tebou přátelství, ale jedné věci žádám od tebe, to jest: Neuzříš tváře mé, dokud mi nepřivedeš Micholy, dcery Saulovy; tak-li přijdeš, uzříš mě."', '2S 3:14': 'David poslal také posly k Isbosetovi, synu Saulovu, a vzkázal mu: „Vrať mi manželku mou Michalu, kterou jsem si zasnoubil za sto předkožek Filišťanů!"', '2S 3:15': 'Isboset tedy kázal ji vzíti jejímu muži Faltielovi, synu Laisovu.', '2S 3:16': 'Muž její šel s ní pláče až do Bahurim. Když mu však řekl Abner: „Jdi a vrať se," vrátil se.', '2S 3:17': 'Abner promluvil také ke starším israelským, řka: „Již dlouho toužíte po Davidovi, by kraloval nad vámi.', '2S 3:18': 'Nuže, nyní to vykonejte; neboť Hospodin mluvil o Davidovi řka: „Rukou Davida, služebníka, svého, vysvobodím lid svůj israelský z ruky Filišťanův i všech nepřátel jeho."', '2S 3:19': 'Taktéž mluvil Abner k Benjaminovcům. Pak odešel, aby pověděl Davidovi v Hebronu vše, co se líbilo Israelovi i všem Benjaminovcům.', '2S 3:20': 'Když přišel s dvaceti muži k Davidovi do Hebronu, učinil David Abnerovi a mužům jeho, kteří přišli s ním, hody.', '2S 3:21': 'I řekl Abner Davidovi: „Vstanu, přivedu k tobě, pánu svému, králi, všecek národ israelský a vejdou s tebou ve smlouvu, bys kraloval nade všemi, jak žádá duše tvá." Když pak vyprovodil David Abnera, který v pokoji odešel,', '2S 3:22': 'přišli hned nato s kořistí velmi velikou služebníci Davidovi, jakož i Joab, porazivše lupiče. – Abnera však již nebylo u Davida v Hebroně, ježto již dříve ho propustil, a on odešel v pokoji;', '2S 3:23': 'Joab a všecko vojsko, které bylo s ním, přišlo potom. – Když tedy bylo oznámeno Joabovi a vypravováno: „Přišel Abner, syn Nerův, ke králi; ten ho propustil a on odešel v pokoji,"', '2S 3:24': 'všel Joab ke králi a řekl: „Co jsi (to) učinil? Hle, přišel Abner k tobě; proč jsi ho pustil, že odešel zase zpět?', '2S 3:25': 'Neznáš Abnera, syna Nerova, že proto přišel k tobě, by tě podvedl, aby vyzvěděl, jak vycházíváš a přicházíváš, aby poznal vše, co činíš?"', '2S 3:26': 'A vyšed Joab od Davida, poslal posly za Abnerem a dal ho přivésti od cisterny Sira; David však o tom nevěděl.', '2S 3:27': 'Když tedy vrátil se Abner do Hebronu, zavedl ho Joab stranou, do brány, jako by s ním chtěl v soukromí promluviti; tam ho udeřil do břicha, že umřel, aby pomstil krev Asaela, bratra svého.', '2S 3:28': 'Když to uslyšel David, a věc byla již hotova, řekl: „Nebudu míti viny před Hospodinem na věky já ani království mé na krvi Abnera, syna Nerova;', '2S 3:29': 'ale nechať přijde na hlavu Joabovi a na všechen dům otce jeho: ať nikdy nescházejí v domě Joabově chamotocí, malomocní, podpírající se o berlu, padlí mečem a nemající chleba!"', '2S 3:30': 'Tak zabil Joab a Abisaj, bratr jeho, Abnera, protože byl zabil Asaela, bratra jejich, v Gabaoně, v bitvě.', '2S 3:31': 'Řekl pak David Joabovi i všemu lidu, který byl s ním: „Roztrhněte roucha svá, oblecte srstěný šat a plačte nad mrtvolou Abnerovou. Také král David šel za marami.', '2S 3:32': 'Když Abnera v Hebroně pochovali, dal se král David do hlasitého pláče nad hrobem Abnerovým; také veškeren lid plakal.', '2S 3:33': 'Král kvílel a naříkal pro Abnera řka: „Neumřel Abner jako mrou zbabělí lidé!', '2S 3:34': 'Ruce tvoje (Abnere) nebyly svázány, ani nohy tvé pouty zatíženy. Ale jak padají pod rukou bezbožnou, padl jsi!" A všecek lid plakal ještě více nad ním.', '2S 3:35': 'Když pak přišlo všecko množství, aby pojedlo s Davidem, ještě za jasného dne. přisáhl David řka: „Ať mě Bůh trestá a opět trestá, okusím-li před západem slunce chleba nebo čehokoli jiného."', '2S 3:36': 'Všecek lid (to rád) slyšel a líbilo se jim (to jako) vše, co činil král přeci očima všeho lidu.', '2S 3:37': 'Toho dne poznal veškeren lid a všecek Israel, že nepůsobil král k tomu, by zabit byl Abner, syn Nerův.', '2S 3:38': 'Král řekl také služebníkům svým: „Nevíte, že kníže velmožné padlo dnes v Israeli?', '2S 3:39': 'Já však ještě slabý, (teprv) pomazaný král jsem; a ti muži, synové Sarviini, jsou na mne silni; odplatil tedy Hospodin tomu, kdo zle činí, podle zloby jeho!"', '2S 4:1': 'Když uslyšel Isboset, syn Saulův, že padl Abner v Hebronu, klesly mu ruce, a všechen Israel byl zaražen.', '2S 4:2': 'Měl pak syn Saulův dva muže, náčelníky lupičů, jeden slul Baana a druhý Rechab, synové Remmona, Beroťana z Benjaminovců; neboť i Berot počítají do Benjamina.', '2S 4:3': 'Beroťané totiž (byli) utekli do Getaimu a zdržovali se tam jakožto přistěhovalci až do tohoto času. – ', '2S 4:4': 'Jonatan, syn Saulův, měl syna chromého na nohy. Bylo mu totiž pět let, když přišla zpráva o Saulovi a Jonatanovi z Jezraele; i vzala jej chůva jeho a dala se s ním na útěk; když však (příliš) pospíchala, aby unikla, upadl a okulhavěl; jmenoval se Mifiboset. – ', '2S 4:5': 'I přišli synové Remmona, Beroťana, Rechab a Baana, a vešli za denního horka do domu Isboseta, který právě spal – o polednách – na svém lůžku. Také vrátná domu, tříbíc pšenici, usnula.', '2S 4:6': 'Vešli do domu nenápadně, jako by šli pro pšenici, udeřili ho do břicha, Rechab (totiž) a Baana, bratr jeho, a utekli.', '2S 4:7': 'Když tedy vešli do domu, on spal na svém lůžku v ložnici; i udeřili ho, zabili, vzali hlavu jeho, šli cestou k Poušti celou noc,', '2S 4:8': 'přinesli hlavu Isbosetovu k Davidovi do Hebronu, a řekli králi: „Hle, hlava Isboseta, syna Saula, nepřítele tvého, který hledal smrti tvé; dnes dal Hospodin pánu mému, králi, že pomstěn je na Saulovi a na jeho potomstvu!"', '2S 4:9': 'David odpovídaje Rechabovi a Baanovi, bratru jeho, synům Remmona, Beroťana, pravil jim: „Jakože živ je Hospodin, který vysvobodil duši mou z každé tísně!', '2S 4:10': 'Jestliže jsem toho, který mi oznámil a řekl: „Mrtev je Saul", který se domníval, že mi přináší příznivou zvěst, jal a zabil v Sikelegu, ač jsem měl mu dáti odměnu za poselství:', '2S 4:11': 'čím více nyní, když lidé bezbožní zabili člověka nevinného, v domě jeho, na loži jeho, budu vymáhati krev jeho z ruky vaší a sprovodím vás se světa!"', '2S 4:12': 'Na rozkaz Davidův tedy služebníci jeho zabili je; a zutínavše jim ruce i nohy, pověsili je nad rybníkem v Hebronu. Hlavu však Isbosetovu vzali a pochovali ji v hrobě Abnerově v Hebronu.', '2S 5:1': 'Všichni kmenové Israelovi přišli k Davidovi do Hebronu a pravili: „Hle, my kost tvá a maso tvé jsme.', '2S 5:2': 'Také již dříve, když byl Saul králem nad námi, tys vyváděl a zpět přiváděl Israele: a řekl ti Hospodin: „Ty budeš pastýřem lidu mého israelského a ty budeš vévodou nad Israelem"', '2S 5:3': 'Přišli tedy starší Israelovi ke králi do Hebronu, král učinil s nimi smlouvu v Hebronu před Hospodinem, a pomazali Davida za krále nad Israelem.', '2S 5:4': 'Ve třiceti letech byl David, když počal kralovati a kraloval čtyřicet let.', '2S 5:5': 'V Hebronu kraloval nad Judou sedm let a šest měsíců, v Jerusaleme pak kraloval třicet tři roky nade vším Israelem i nad Judou.', '2S 5:6': 'Vytáhl pak král a všichni muži, kteří byli s ním, k Jerusalemu, proti Jebušanům, (pra)obyvatelům země té; i pravili Davidovi: „Nevtáhneš sem, leč odstraníš slepé a kulhavé." [– To znamená: Nevtáhne sem David! –]', '2S 5:7': 'David však dobyl tvrze Sionu. – [To je „Město Davidovo".] – ', '2S 5:8': 'Toho dne totiž ustanovil David odměnu tomu, kdo porazí Jebušany a dotkne se domovních žlabů [a odstraní slepé a kulhavé, kteří nenáviděli duše Davidovy. – Proto praví se v přísloví: „Slepí a kulhaví nevejdou do domu." –]', '2S 5:9': 'Pak se usadil David v té tvrzi, nazval ji „Městem Davidovým", a vybudoval (je) kolem dokola od Mella i dovnitř.', '2S 5:10': 'A čím dále tím více David prospíval a rostl, a Hospodin, Bůh zástupů, byl s ním.', '2S 5:11': 'Hiram, král tyrský, poslal posly k Davidovi, cedrové dřevo, řezbáře a kameníky, a (ti) vystavěli dům Davidovi.', '2S 5:12': 'I poznal David, že ho potvrdil Hospodin za krále nad Israelem, a že povýšil království jeho pro svůj lid israelský.', '2S 5:13': 'David pojal ještě (jiné) ženiny a ženy v Jerusalemě, když byl přišel z Hebronu, a narodilo se Davidovi také jiných synů a dcer;', '2S 5:14': 'jména těch, kteří se mu narodili v Jerusalemě, jsou tato: Samua, Sobab, Natan, Šalomoun,', '2S 5:15': 'Jebahar, Elisua, Nefeg,', '2S 5:16': 'Jafjáš, Elisama, Elioda a Eliialet.', '2S 5:17': 'Když Filišťané uslyšeli, že pomazali Davida za krále nad Israelem, vytáhli všichni, by vyhledali Davida; David uslyšev to, odebral se dolů do tvrze.', '2S 5:18': 'Filišťané pak přitáhli a rozsadili se po údolí Rafaim.', '2S 5:19': 'I tázal se David Hospodina: „Mám vystoupiti proti Filišťanům? A dáš je do ruky mé?" Hospodin Davidovi odpověděl: „Vystup, neboť ano, vydám Filišťany do ruky tvé!"', '2S 5:20': 'Přitáhl tedy David do Baal-Farasim, porazil je tam a řekl: „Protrhl Hospodin nepřátele mé přede mnou, jako při vodní průtrži bývá." Proto dáno místu tomu jméno: „Baal-Farasim."', '2S 5:21': 'Modly, které tam Filišťané zanechali, David a mužové jeho odnesli.', '2S 5:22': 'Když pak opět vytáhli Filišťané a rozsadili se po údolí Rafaim,', '2S 5:23': 'tázal se David Hospodina: „Mám vystoupiti proti Filišťanům? A dáš je do ruky mé?" Hospodin odpověděl: „Netáhni proti nim, ale obejdi je do týla a napadni je od hrušek.', '2S 5:24': 'Až uslyšíš šust ve vrcholech hrušek, jako by někdo kráčel, tehdy dej se do boje; neboť tehdy půjde Hospodin před tebou, aby porazil vojska Filišťanův."', '2S 5:25': 'Učinil tedy David, jak mu přikázal Hospodin, a porazil Filišťany od Gabay až [jak se jde] ke Gezeru.', '2S 6:1': 'David shromáždil opět všecko vybrané (mužstvo) z Israele, třicet tisíc (hlav).', '2S 6:2': 'A David vstal a odešel s veškerým lidem, který u něho byl, do Baaly Judovy, aby přivedli archu Boží, [kterou jmenovali jménem Hospodina zástupu, sedícího na cherubech nad ní].', '2S 6:3': 'I vložili archu na vůz nový, a vezli ji z domu Abinadabova, který byl na pahorku; Oza pak a Ahio, synové Abinadabovi, řídili nový vůz ten.', '2S 6:4': '[Když tedy vzali ji z domu Abinadaba, který na pahorku] Boží archu [opatroval], Ahio šel před archou;', '2S 6:5': 'David pak i všecek Israel hráli před Hospodinem na všeliké dřevěné nástroje, na harfy, lyry, bubínky, chřestidla a cimbály.', '2S 6:6': 'Když přišli k humnu Nachonovu, vztáhl Oza ruku po arše Boží a zadržel ji, neboť býci házeli nohama a nachýlili, ji.', '2S 6:7': 'Tu rozhněval se Hospodin roztrpčeně na Ozu a porazil ho pro (tu) opovážlivost. že tam umřel u archy Boží.', '2S 6:8': 'David zarmoutil se, že zabil Hospodin Ozu. a místu tomu bylo dáno jméno „Zabití Ozy" až do dneška.', '2S 6:9': 'Toho dne lekl se David Hospodina a řekl: „Jak by měla archa Hospodinova ke mně přijíti?"', '2S 6:10': 'Nechtěl tedy uvésti k sobě archu Hospodinovu do města Davidova, ale uhostil ji v domě Obededoma, Geťana.', '2S 6:11': 'I pobyla archa Hospodinova v domě Obededoma, Geťana, tři měsíce; a žehnal Hospodin Obededomovi i všemu domu jeho.', '2S 6:12': 'Když bylo králi Davidovi oznámeno, že Hospodin žehná pro archu Boží Obededomovi, a všemu, co jeho jest: David šel a přivedl s jásotem archu Boží z domu Obededomova do města Davidova.', '2S 6:13': 'Když ti, kteří nesli archu Hospodinovu, popošli šest kroků, obětoval býka a berana.', '2S 6:14': 'David poskakoval veškerou silou před Hospodinem, jsa opásán efodem lněným.', '2S 6:15': 'Tak vedl David a všecek dům Israelův archu zjevení s jásotem a troubením na rohy.', '2S 6:16': 'Když vešla archa Hospodinova do města Davidova, Michol, dcera Saulova, vyhlédajíc z okna, viděla krále Davida, an poskakuje a křepčí před Hospodinem; i pohrdla jím v srdci svém.', '2S 6:17': 'Uvedli tedy archu Hospodinovu, položili ji na její místo prostřed stanu, který byl postavil pro ni David, a obětoval David před Hospodinem celopaly a oběti pokojné.', '2S 6:18': 'Dokonav celopaly a pokojné oběti, požehnal lidu ve jménu Hospodina zástupův,', '2S 6:19': 'a dal všemu množství israelskému, mužům i ženám, každému po jedné chlebové placce, po jedné hovězí pečeni a po koláči smaženém na oleji; pak odešel všecek lid, každý do svého domova.', '2S 6:20': 'Když však vracel se David, aby dal požehnání domu svému, Michol, dcera Saulova, vyšedši vstříc Davidovi, řekla: „Jak slavný byl dnes král israelský, který se odkryl před děvkami služebníků svých, a obnažil, jako se obnažuje šašek."', '2S 6:21': 'I řekl David Michole: „Před Hospodinem, který vyvolil mě raději než otce tvého a nežli veškeren dům jeho, a který mi přikázal, bych byl vládcem nad lidem Hospodinovým v Israeli,', '2S 6:22': 'budu hráti a ponižovati se více, nežli tentokrát; a budu opovrženým v očích tvých, ale u děvek, o kterých jsi mluvila, stanu se (tím) slavnějším." – ', '2S 6:23': 'Michole tedy, dceři Saulově, nenarodil se syn až do dne smrti její.', '2S 7:1': 'Když se usadil král v domě svém a Hospodin dal mu pokoj ode všech okolních nepřátel,', '2S 7:2': 'řekl proroku Natanovi: „Nevidíš, že já bydlím v domě cedrovém, kdežto archa Boží stojí pod plachtami?"', '2S 7:3': 'Natan řekl králi: „Nuže, učiň vše. co máš v srdci; neboť Hospodin je s tebou!"', '2S 7:4': 'Té noci, hle, oslovil Hospodin Natana, řka:', '2S 7:5': '„Jdi a mluv služebníku mému Davidovi: Toto praví Hospodin: „Ty bys měl vystavěti mi dům, ve kterém bych přebýval?', '2S 7:6': 'Vždyť nebydlil jsem v domě od onoho dne, kdy jsem vyvedl syny Israelovy z Egypta, až do dneška; ale chodil jsem ve stánku pod plachtami', '2S 7:7': 'po všech místech, po kterých jsem chodil se všemi syny Israelovými. Zda zmínil jsem se slovem některému ze soudců israelských, kterému jsem přikázal, aby pásl lid můj israelský, že bych byl řekl: „Proč jste mi nepostavili domu cedrového?"', '2S 7:8': 'Nyní tedy toto rci služebníku mému Davidovi: „Toto praví Hospodin zástupů: „Já jsem vzal tebe s pastvy, kde jsi chodil za stádem, abys byl vladařem nad lidem mým israelským,', '2S 7:9': 'byl jsem s tebou všude, kudykoli jsi chodil, pobil jsem všecky nepřátele tvé před tebou a učinil jsem ti jméno veliké, jako jméno velikánů, kteří jsou na zemi.', '2S 7:10': 'Ustanovil jsem místo lidu svému israelskému, a pěstuji ho, aby bydlel na něm, aby nebyl již zarmucován, nešlechetnici by ho již netrápili jako prve,', '2S 7:11': 'ode dne, kdy jsem ustanovil soudce nad lidem svým israelským; a dávám ti pokoj ode všech nepřátel tvých. A Hospodin ti předpovídá, že ti učiní Hospodin dům.', '2S 7:12': 'Až naplní se (počet) dnů tvých a zesneš s otci svými, vzbudím ti po tobě dorost, který vzejde z krve tvé, a potvrdím království jeho.', '2S 7:13': 'Ten postaví dům jménu mému a (já) upevním trůn království jeho na věky.', '2S 7:14': 'Já budu jemu otcem a on bude mi synem; učiní-li on co nepravého, trestali ho budu metlou lidí a ranami synů lidských,', '2S 7:15': 'a milosrdenství svého mu neodejmu, jako jsem je odňal Saulovi, kterého jsem od sebe zavrhl.', '2S 7:16': 'A stálý bude dům tvůj i království tvé až na věky přede mnou, a trůn tvůj bude pevný vždycky,"', '2S 7:17': 'Podle všech slov těchto a podle veškerého vidění tohoto, tak mluvil Natan k Davidovi.', '2S 7:18': 'David pak vešel, a sedě před Hospodinem pravil: „Kdo jsem já, Hospodine Bože, a co je dům můj, žes mě přivedl až sem?', '2S 7:19': 'Ale i to se zdálo málo před obličejem tvým, Hospodine Bože, i mluvil jsi také o domu služebníka svého na dlouhé časy! To tedy usouzeno člověku, Hospodine Bože!', '2S 7:20': 'Avšak co ještě bude moci říci David tobě? Vždyť ty znáš služebníka svého, Hospodine Bože!', '2S 7:21': 'Pro slovo své a podle srdce svého učinil jsi všecky tyto veliké věci, abys je (pak) oznámil služebníku svému.', '2S 7:22': 'Proto jsi veliký, Hospodine Bože; věru není podobného tobě, aniž je Bůh kromě tebe, podle všeho, co jsme na vlastní uši slyšeli', '2S 7:23': 'Který národ na zemi je jako lid tvůj israelský, pro který šel Bůh, aby si jej vykoupil za (svůj) národ, aby učinil mu jméno na zemi velikými a hroznými skutky, které mu učinil, (a bys zapudil) před lidem svým, který jsi vykoupil sobě z Egypta, národ i božstvo jeho?', '2S 7:24': 'Neboť ustanovil jsi lid israelský za lid svůj pevně na věky, a ty, Hospodine Bože, učinil jsi se Bohem jejich!', '2S 7:25': 'Nuže tedy, Hospodine Bože, slovo, které jsi pronesl o služebníku svém a domě jeho, plň na věky, a čiň, jak jsi mluvil,', '2S 7:26': 'by velebeno bylo jméno tvé na věky a říkalo se: „Hospodin zástupů je Bůh nad Israelem, a dům služebníka tvého Davida bude pevně trvati před Hospodinem."', '2S 7:27': 'Neboť ty, Hospodine zástupů, Bože Israelův, zjevil jsi v ucho služebníka svého: „Dům postavím tobě"; proto osmělil se služebník tvůj poprositi tebe touto modlitbou.', '2S 7:28': 'Nyní však, Hospodine Bože, ty jsi Bůh a slova tvá jsou pravdivá; tys přislíbil služebníku svému ty dobré věci;', '2S 7:29': 'začni tedy žehnati domu služebníka svého, aby byl na věky před tebou. Neboť ty, Hospodine Bože, jsi promluvil, a pro požehnání tvé požehnán bude dům služebníka tvého na věky!"', '2S 8:1': 'Poté porazil David Filišťany, pokořil je a vytrhl jim uzdu poplatnosti z rukou.', '2S 8:2': 'Porazil také Moabce a změřil je provazcem, kázav jim položiti se na zemi; měřil je po dvou provazcích: jeden na smrt, druhý na život; i stal se Moab Davidovým služebníkem, pod daní.', '2S 8:3': 'David porazil též Adarezera, syna Rohobova, krále Soby, když vytáhl, aby opanoval řeku Eufrat.', '2S 8:4': 'David zajal z jeho vojska sedmnáct set jezdcův, a dvacet tisíc pěších; všechněm koňům u vozů podřezal šlachy, a zachoval z nich toliko sto spřežení.', '2S 8:5': 'Když přitáhli Syrové z Damašku na pomoc Adarezerovi, králi Soby, David porazil ze Syrů dvacet dva tisíce mužův,', '2S 8:6': 'osadil posádkou Syrii Damašskou, a tak stala se Syrie Davidovi poddanou a poplatnou. A střehl Hospodin Davida, ať šel kam šel.', '2S 8:7': 'Zlaté zbraně, které měli služebníci Adarezerovi, David vzal a přinesl je do Jerusalema;', '2S 8:8': 'také z Bete a z Berotu, měst Adarezerových, vzal král David velmi mnoho mědi.', '2S 8:9': 'Tou, král ematský, uslyšev, že porazil David všecku moc Adarezerovu,', '2S 8:10': 'poslal Jorama, svého syna, ke králi Davidovi, aby ho pozdravil, jemu blahopřál a poděkoval, že Adarezera v boji porazil. – Byl totiž Adarezer nepřítelem Touovým. – (Joram) měl u sebe věci zlaté, stříbrné a měděné;', '2S 8:11': 'také ty zasvětil král David Hospodinu se stříbrem a zlatem, které byl zasvětil ze všech národů, jež si byl podmanil:', '2S 8:12': 'ze Syrů, Moabců, synův Ammonových, Filišťanův, Amalečanů [jakož i z kořisti Adarezera, syna Rohobova, krále sobského].', '2S 8:13': 'David proslavil se také, když vraceje se z dobyté Syrie pobil v Solném údolí osmnáct tisíc Edomcův,', '2S 8:14': 'ustanovil v Edomsku dozorce (osadil je posádkou), a tak stalo se všecko Edomsko Davidovi poddaným. A střehl Hospodin Davida, ať šel kam šel.', '2S 8:15': 'I kraloval David nade vším Israelem; a vykonával právo a spravedlnost všemu lidu svému.', '2S 8:16': 'Joab, syn Sarviin, byl nad vojskem; Josafat, syn Ahiludův, byl kancléřem;', '2S 8:17': 'Sadok, syn Achitobův, a Achimelech, syn Abjatarův, byli kněžími; Sarajáš byl písařem;', '2S 8:18': 'Banajáš, syn Jojadův, byl nad Kereťany a Feleťany; synové pak Davidovi byli knížaty.', '2S 9:1': 'David se tázal: „Zbývá ještě někdo z domu Saulova, bych mu prokázal milosrdenství pro Jonatana?"', '2S 9:2': 'Byl pak z domu Saulova služebník, jménem Siba; toho povolal král k sobě a ptal se ho: „Jsi ty Siba?" On odvětil: „Ano, jsem služebník tvůj."', '2S 9:3': 'I řekl král: „Zbývá ještě někdo z domu Saulova, bych mu prokázal Boží milosrdenství?" Siba pravil králi: „Ještě je syn Jonatanův, chromý na nohy."', '2S 9:4': 'Když se tázal: „Kde jest?" řekl Siba králi: „Hle, je v domě Machira, syna Ammielova, v Lodabaru."', '2S 9:5': 'Poslal tedy král David a vzal jej z domu Machira, syna Ammielova, z Lodabaru.', '2S 9:6': 'Když přišel Mifiboset, syn Jonatana, syna Saulova, k Davidovi, padl na tvář a poklonil se. David zvolal: „Mifibosete!" On odvětil: „Tu jsem (já), služebník tvůj."', '2S 9:7': 'I řekl mu David: „Neboj se, nebo jistě prokáži ti milosrdenství pro Jonatana, otce tvého; vrátím ti všecky pozemky Saula, otce tvého, a ty budeš jísti za stolem mým vždycky."', '2S 9:8': 'Kterýžto pokloniv se mu pravil: „Kdo jsem já, služebník tvůj, že jsi shlédl na psí mrchu, jakou já jsem?"', '2S 9:9': 'Povolav pak král Sibu, služebníka Saulova, řekl mu: „Vše, co patřilo Saulovi, i veškeren dům jeho, dal jsem synu pána tvého.', '2S 9:10': 'Obdělávej mu tedy půdu ty, synové tvoji i otroci tvoji, a přinášej synu pána svého, čeho třeba k živobytí; Mifiboset (sám) však, syn pána tvého, bude jísti vždycky za stolem mým." – Siba měl patnácte synů a dvacet otroků. – ', '2S 9:11': 'I řekl Siba králi: „Jak jsi rozkázal, pane můj králi, služebníku svému, tak učiní služebník tvůj!" Mifiboset tedy jídal za jeho stolem jako jeden z kraleviců.', '2S 9:12': 'Mifiboset měl malého syna, jménem Micha; a všecek rod Sibův sloužil Mifibosetovi.', '2S 9:13': 'Mifiboset zůstával v Jerusalemě, ježto vždycky jídal se stolu královského. A kulhal na obě nohy.', '2S 10:1': 'Když potom umřel král ammonský a kraloval po něm Hanon, syn jeho,', '2S 10:2': 'řekl David: „Prokáži milosrdenství Hanonovi, synu Naasovu, jako prokázal milosrdenství otec jeho mně." Poslal tedy David služebníky své, aby ho potěšil pro smrt otce jeho. Avšak když přišli služebníci Davidovi do Ammonska,', '2S 10:3': 'řekla knížata ammonska Hanonovi, pánu svému: „Domníváš se, že snad ke cti otce tvého poslal k tobě David těšitele? Neposlal David služebníků svých k tobě spíše proto, aby ohledal a propátral město a (potom) je vyvrátil?"', '2S 10:4': 'Vzal tedy Hanon služebníky Davidovy, dal oholiti každého z nich na půl brady a zustřihati roucha jejich v půli až po zadek, a (tak) je propustil.', '2S 10:5': 'Když to bylo Davidovi oznámeno, poslal jim naproti – byli totiž muži ti velmi potupně pohaněni – a rozkázal jim David: „Pobuďte v Jerichu, dokud vám neobrostou brady a potom se vraťte!"', '2S 10:6': 'Ammonští vidouce, že Davidovi ukřivdili, poslali a najali za mzdu Syry z Rohobu a Syry ze Soby, dvacet tisíc pěších, jakož i od krále Maachy tisíc mužův a od Istoba dvanáct tisíc mužů.', '2S 10:7': 'Když to David uslyšel, vyslal Joaba se vším vojskem i s válečníky.', '2S 10:8': 'Vytáhli tedy Ammonští a sešikovali se před samou branou; Syrové však ze Soby a Rohoby, Istob a Maachané byli zvláště v polích.', '2S 10:9': 'Vida tedy Joab, že se chystají napadnouti ho zepředu i zezadu, vybral (bojovníky) ze všech výborných Israelitův a sešikoval je proti Syrům;', '2S 10:10': 'ostatní pak díl lidu dal Abisajovi, bratru svému, který sešikoval jej proti Ammonským.', '2S 10:11': 'A řekl Joab: „Budou-li Syrové silnější mne, přispěješ mi na pomoc; budou-li však Ammonští silnější tebe, pomohu já tobě.', '2S 10:12': 'Bud! hrdinou, a bojujme za lid svůj a za město Boha svého; Hospodin pak učiň, co za dobré uznává."', '2S 10:13': 'Když pak Joab i lid, který byl s ním, dal se do boje proti Syrským, hned před ním utekli;', '2S 10:14': 'Ammonští vidouce, že Syrové utíkají, dali se také na útěk před Abisajem a vešli do města. Joab, navrátiv se od Ammonských, přišel do Jerusalema.', '2S 10:15': 'Když Syrové viděli, že jsou poraženi od Israele, sebrali se všichni.', '2S 10:16': 'Adarezer poslal a kázal vytáhnouti Syrům, kteří sídlili za Řekou, a přivésti jejich vojsko; Sobach, vůdce vojska Adarezerova, jim velel.', '2S 10:17': 'Když to bylo oznámeno Davidovi, sebral všecek lid israelský, přepravil se přes Jordán a přitáhl k Helamu. Syrové sešikovali se proti Davidovi a bojovali proti němu,', '2S 10:18': 'avšak dali se na útěk před Israelem; David pobil ze Syrských sedm set spřežení a čtyřicet tisíc jezdců; také Sobacha, vojevůdce, udeřil, že hned umřel.', '2S 10:19': 'Všichni králové, kteří tu byli na pomoc Adarezerovi, vidouce, že jsou přemoženi od Israele, [ulekli se a utekli přeci Israelem – padesát osm tisíc (mužů)]. I učinili mír s Israelem, sloužili mu a báli se již Syrští pomáhati Ammonským.', '2S 11:1': 'Po roce, toho času, kdy králové vyjíždívají do boje, poslal David Joaba a s ním služebníky své, jakož i veškerého Israele; i zpustošili Ammonsko a oblehli Rabbu. David však zůstal v Jerusalemě.', '2S 11:2': 'Když se tyto věci dály, přihodilo se, že David vstal odpoledne s lože svého a procházel se po nástřeší královského domu; i uzřel s nástřeší svého ženu, ana se myje naproti, a byla to žena velmi hezká.', '2S 11:3': 'Poslal tedy král zeptati se, kdo je ta žena. Když mu bylo oznámeno, že to je Betsaba, dcera Eliamova, manželka Urjáše, Heťana,', '2S 11:4': 'poslal David posly, dal (si) ji přivésti, a když přišla k němu, spal s ní. – Právě se byla očistila od své nečistoty. – ', '2S 11:5': 'Pak vrátila se domů. Ježto počala, vzkázala Davidovi: „Počala jsem."', '2S 11:6': 'David tedy vzkázal Joabovi: „Pošli ke mně Urjáše, Heťana!" I poslal Joab Urjáše k Davidovi.', '2S 11:7': 'Když Urjáš k Davidovi přišel, tázal se David, dobře-li se má Joab i lid, a jak se vede válce.', '2S 11:8': 'A řekl David Urjášovi: „Jdi domů a umej si nohy." Když Urjáš vyšel z královského domu, byl za ním poslán pokrm královský.', '2S 11:9': 'Avšak Urjáš lehl si před bránu domu královského s jinými služebníky pána svého a nešel domů.', '2S 11:10': 'Když bylo Davidovi oznámeno: „Nešel Urjáš do domu svého," řekl David Urjášovi: „Nepřišel jsi s cesty? Proč jsi nešel do domu svého?"', '2S 11:11': 'Urjáš Davidovi odpověděl: „Archa Boží, a Israel i Juda bydlí ve stanech, pán můj Joab i služebníci pána mého táboří v širém poli; a já bych měl vjíti do domu svého, bych jedl, pil a spal s manželkou svou? Jakože jsi živ a jakože živa je duše tvá, neučiním věci té!"', '2S 11:12': 'Řekl tedy David Urjášovi: „Pobuď zde ještě dnes, a zítra tě propustím." Zůstal (tedy) Urjáš v Jerusalemě den ten. Druhého dne', '2S 11:13': 'David ho pozval, aby s ním jedl a pil a opil jej; on však vyšed večer, spal na lůžku svém se služebníky pána svého, a nešel do domu svého.', '2S 11:14': 'Druhého dne tedy napsal David list Joabovi a poslal jej po Urjášovi.', '2S 11:15': 'V tom listě napsal: „Postavte Urjáše v čelo boje, kde bude nejtužší zápas, a (pak) opusťte ho, aby padl a zahynul."', '2S 11:16': 'Joab tedy obléhaje město, postavil Urjáše na místo, kde věděl, že jsou velmi statní muži.', '2S 11:17': 'I vypadli muži z města, bojovali proti Joabovi, padlo (mnoho) lidu, a zahynul také Heťan Urjáš.', '2S 11:18': 'I poslal Joab oznámiti Davidovi všecky příhody bitvy,', '2S 11:19': 'nakázal však poslu řka: „Až vypravíš králi vše o bitvě,', '2S 11:20': 'uzříš-li, že se hněvá a řekne-li: „Proč jste šli až ke zdi, byste (tam) bojovali? Nevěděli jste, že shůry, se zdi silně střílejí?', '2S 11:21': 'Kdo zabil Abimelecha, syna Jerobaalova? Zda nezabila ho v Tebes žena, která svrhla na něj kus žernova se zdi? Proč jste šli až ke zdi?" rci: Také služebník tvůj Urjáš je mrtev."', '2S 11:22': 'Odešel tedy posel, a přišed vypravoval Davidovi vše, co mu byl přikázal Joab.', '2S 11:23': 'Posel vypravoval Davidovi: „Nabyli vrchu nad námi ti muži a přitáhli na nás do pole; my však učinili jsme útok a hnali jsme je až ku bráně města.', '2S 11:24': 'Ježto pak stříleli střelci na služebníky tvé se zdi, shůry, padli (mnozí) ze služebníků králových, ano i služebník tvůj Heťan Urjáš je mrtev."', '2S 11:25': 'Tu řekl David poslu: „Toto řekneš Joabovi: Nezarmucuj tě tato věc; [jsoutě rozličné příhody boje;] dnes toho a zítra onoho pohlcuje meč; veď s větší zmužilostí své bojovníky proti městu, abys je zkazil; dodej jim odvahy!"', '2S 11:26': 'Manželka Urjášova, uslyševši, že je mrtev Urjáš, její muž, oplakávala ho.', '2S 11:27': 'Když pak pominula doba smutku, dal ji David uvésti do domu svého; vzal si ji za manželku, a ona mu porodila syna. Hospodinovi však nelíbilo se, co učinil David.', '2S 12:1': 'Proto poslal Hospodin Natana k Davidovi. Když k němu přišel, řekl mu: „Dva muži byli v jednom městě: jeden bohatý a druhý chudý.', '2S 12:2': 'Bohatec měl ovec a hovězího dobytka velmi mnoho.', '2S 12:3': 'Chuďas však nic jiného neměl, kromě jedné ovce maličké, kterou byl koupil a vychoval; ta odrostla u něho spolu s jeho dětmi; ze skývy chleba jeho jídala, z číše jeho pívala, a v lůně jeho spávala; a tak byla mu jako dítě milá.', '2S 12:4': 'Když pak přišel kterýs pocestný k boháči, nechtěl on vzíti z ovcí svých ani z hovězího dobytka svého, aby udělal hody onomu pocestnému, který byl přišel k němu, ale vzal ovci chuďasovu a připravil pokrmy člověku, který byl přišel k němu."', '2S 12:5': 'David rozhněvav se náramně na člověka toho, pravil Natanovi: „Jakože živ je Hospodin! Syn smrti je muž, který to učinil.', '2S 12:6': 'Ovci nahradí čtvernásobně, protože učinil tu věc a neměl milosrdenství!"', '2S 12:7': 'Natan však řekl Davidovi: „Ty jsi ten muž! Toto praví Hospodin, Bůh Israelův: „Já pomazal jsem tebe za krále nad Israelem, a já vytrhl jsem tebe z ruky Saulovy.', '2S 12:8': 'Dal jsem ti dům pána tvého, manželky pána tvého do lůna tvého, dal jsem ti dům Israelův i Judův, a kdyby to bylo málo, byl bych ti přidal mnohem více.', '2S 12:9': 'Proč tedy opovrhl jsi slovem Hospodinovým učiniv, co je zlé v očích mých? Urjáše, Heťana, zabil jsi mečem a manželku jeho jsi vzal sobě za manželku; zabil jsi ho mečem Ammonských.', '2S 12:10': 'Proto neodejde meč z domu tvého na věky, ježto jsi pohrdl mnou, vzav manželku Urjáše, Heťana, aby byla manželkou tvou."', '2S 12:11': 'Proto praví Hospodin toto: „Hle, já sešlu na tebe neštěstí z tvého (vlastního) domu; vezmu ženy tvé před očima tvýma, dám. je bližnímu tvému a (ten) spáti bude s manželkami tvými před očima slunce tohoto.', '2S 12:12': 'Tys to učinil sice skrytě; já však to učiním před obličejem všeho Israele a před obličejem slunce."', '2S 12:13': 'I řekl David Natanovi: „Zhřešil jsem Hospodinu!" „Hospodin také promíjí hřích tvůj" – pravil Natan Davidovi. – „Neumřeš;', '2S 12:14': 'že však jsi dal příčinu nepřátelům Hospodinovým, aby se rouhali, proto syn, který se ti narodil, smrtí zemře!"', '2S 12:15': 'Poté navrátil se Natan domů. Hospodin také ranil chlapce, kterého byla porodila manželka Urjášova Davidovi, že o něm pochybovali.', '2S 12:16': 'I prosil David Hospodina za chlapce, postil se tuze, a odebrav se v ústraní padl na zem.', '2S 12:17': 'Když pak přišli starší domu jeho a nutili ho, by vstal se země, nechtěl, aniž jedl s nimi.', '2S 12:18': 'Dne sedmého dítě zemřelo; služebníci Davidovi však báli se mu oznámiti, že je dítě mrtvo, nebo řekli: „Hle, když ještě živ byl chlapec, mluvili jsme mu, a neslyšel hlasu našeho; díme-li: „Mrtev je chlapec!" čím více bude se trápiti."', '2S 12:19': 'Když pak David viděl, že služebníci jeho (mezi sebou) šeptají, porozuměl, že je chlapec mrtev, a řekl služebníkům svým: „Je chlapec mrtev?" Oni mu odpověděli: „Je mrtev!"', '2S 12:20': 'Tu vstal David se země, umyl se, pomazal, převlékl, vešel do domu Hospodinova a klaněl se; když pak vrátil se domů, žádal, by mu předložili chléb, a jedl.', '2S 12:21': 'I řekli mu služebníci jeho: „Co jsi to učinil? Pro dítě, dokud ještě živo bylo, postil ses a plakal jsi; když pak dítě zemřelo, vstal jsi a jedl jsi!"', '2S 12:22': 'On řekl: „Pro dítě, dokud ještě živo bylo, postil jsem se a plakal, ježto jsem (si) řekl: Kdo ví? Možná, že mi ho daruje Hospodin a že živ bude chlapec.', '2S 12:23': 'Nyní však, kdyžtě zemřel, proč bych se postil? Zda budu moci zase jej vzkřísiti? Já spíše půjdu k němu, ale on nevrátí se ke mně."', '2S 12:24': 'I těšil David Betsabu, manželku svou, šel k ní, spal s ní, když pak porodila syna, dal mu jméno Šalomoun. A Hospodin ho miloval,', '2S 12:25': 'svěřil ho Natanovi proroku a nazván byl „Miláček Hospodinův", ježto ho miloval Hospodin.', '2S 12:26': 'Bojoval tedy Joab proti Rabbě, (městu) ammonskému, a dobyl města královského.', '2S 12:27': 'I vzkázal Joab Davidovi: „Bojoval jsem proti Rabbě a zbývá ještě dobýti Města vodního.', '2S 12:28': 'Nyní tedy seber ostatek lidu, oblehni město a vezmi je, aby jménu mému nebylo připisováno vítězství, kdybych já města dobyl."', '2S 12:29': 'Sebral tedy David všecek lid, táhl proti Rabbě, dal se do boje a vzal ji.', '2S 12:30': 'Korunu, mající cenu hřivny zlata, s velmi vzácnými drahokamy, vzal jejich králi s hlavy a byla dána na hlavu Davidovi. Také však z města odnesl velmi velikou kořist;', '2S 12:31': 'jeho obyvatelstvo pak dal přivésti, pilami řezati, přejížděti je železnými vozy, noži rozpárati a odvésti do cihelen. Tak učiniv všem městům ammonským, vrátil se David i všecko vojsko do Jerusalema.', '2S 13:1': 'Potom zamiloval si Amnon, syn Davidův, sestru Absaloma, syna Davidova, velmi krásnou, jménem Tamar;', '2S 13:2': 'trápil se pro ni tak velice, že z lásky k ní se roznemohl; bylať pannou a proto zdálo se mu nesnadno něco nečestného s ní učiniti.', '2S 13:3': 'Měl pak Amnon přítele, jménem Jonadaba, syna Semmy, bratra Davidova, člověka velmi chytrého.', '2S 13:4': 'Ten mu pravil: „Proč tak chřadneš den ode dne, kralevici? Proč mi toho nepovíš?" Amnon mu řekl: „Miluji Tamaru, sestru bratra svého Absaloma."', '2S 13:5': 'Jonadab mu poradil: „Polož se na lůžko své a dělej se nemocným; když pak přijde otec tvůj, aby tě navštívil, rci mu: „Nechať přijde, prosím, Tamar, sestra má, by mi dala jísti, by udělala mi pokrm a já mohl jísti z její ruky."', '2S 13:6': 'Položil se tedy Amnon a začal předstírati nemoc; když pak přišel král, aby ho navštívil, řekl Amnon králi: „Nechať přijde, prosím, Tamar, sestra má, by udělala před očima mýma dvojí kašičku, ať pojím z ruky její."', '2S 13:7': 'Vzkázal tedy David Tamaře domů: „Jdi do domu Amnona, bratra svého, a udělej mu pokrm."', '2S 13:8': 'Přišla tedy Tamar do domu Amnona, bratra svého, an ležel, vzala něco mouky, smísila ji, rozředila a uvařila před očima jeho kasičky.', '2S 13:9': 'Pak vzavši, co byla uvařila, přelila to a předložila mu; Amnon však nechtěl jísti, a řekl: „Vyžeňte všecky ode mne!" Když všecky ven vykázali,', '2S 13:10': 'řekl Amnon Tamaře: „Přines (mi) pokrm do ložnice, abych jedl z ruky tvé." Vzala tedy Tamar kašičky, které byla udělala, a zanesla (je) Amnonovi, bratru svému, do ložnice.', '2S 13:11': 'Když mu však pokrm podávala, uchopil ji a řekl: „Pojď, lehni si ke mně, sestro má!"', '2S 13:12': 'Ona mu však odporovala: „Nečiň mi násilí, bratře můj, nečiň; nebo to není dovoleno v Israeli; nečiň toho nerozumu!', '2S 13:13': 'Jáť nebudu moci snésti své hanby a ty budeš jako jeden z pošetilců v Israeli; ale raději promluv s králem a neodepře ti mne."', '2S 13:14': 'Nechtěl však povoliti jejím prosbám, ale jsa silnější, zmocnil se jí a spal s ní.', '2S 13:15': 'Potom pojal Amnona velmi veliký odpor k ní, takže větší byl odpor, kterým se mu hnusila, než láska, kterou ji byl prve miloval. Proto jí Amnon řekl: „Vstaň a kliď se!"', '2S 13:16': 'Ona mu odpověděla: „Větší je toto zlé, které nyní pácháš na mně, vyháněje mě, nežli (bylo) to, které jsi učinil prve." Nechtěl ji však slyšeti,', '2S 13:17': 'ale povolav jinocha, který mu přisluhoval, řekl: „Vyvrz tuto ode mne ven a zamkni dveře po ní." – ', '2S 13:18': 'Byla pak oblečena v řízu dlouhou až po kotníky; v takovém totiž rouše chodívaly dcery královské, panny. – Vyvrhl ji tedy služebník jeho ven, a zamkl dveře po ní.', '2S 13:19': 'I posypala si popelem hlavu, roztrhla řízu dlouhou až po kotníky, vložila si ruce na hlavu a odešla cestou křičíc.', '2S 13:20': 'Absalom, bratr její, řekl jí: „Amnon, bratr tvůj, tedy s tebou spal? Nyní však, sestro, mlč; je to bratr tvůj; a netrap se pro tu věc!" Zůstala tedy Tamar v domě Absaloma, bratra svého a chřadla.', '2S 13:21': 'Když uslyšel král David o těch věcech, rozhněval se velmi, ale nechtěl zarmoutit Amnona, syna svého, neb ho miloval, že byl jeho prvorozencem.', '2S 13:22': 'Ani Absalom neříkal nic Amnonovi, ani zlého ani dobrého; nebo nenáviděl Absalom Amnona, že porušil Tamaru, sestru jeho.', '2S 13:23': 'Po dvou letech byly stříhány ovce Absalomovy v Baalhasoru, který je blízko Efraimu. I pozval Absalom všecky kralevice.', '2S 13:24': 'Přišel totiž ke králi a řekl mu: „Hle, stříhají ovce služebníku tvému; nechať přijde, prosím, král se služebníky svými k sluhovi svému!"', '2S 13:25': 'Král Absalomovi odpověděl: „Nežádej toho, synu můj; nežádej, bychom přišli všichni a obtěžovali tě." Ačkoli ho pak nutil, přece nechtěl jíti, ale rozžehnal se s ním.', '2S 13:26': 'Řekl tedy Absalom: „Nechceš-li jíti, nechť aspoň s námi jde, prosím, Amnon, bratr můj!" Když mu král odvětil: „Není potřebí, aby šel s tebou,"', '2S 13:27': 'nutil ho Absalom, až odpustil s ním Amnona i všecky syny královské. Absalom byl vystrojil hody, jako hody královské,', '2S 13:28': 'a již prve přikázal Absalom služebníkům svým: „Dávejte pozor, až bude Amnon opilý vínem, a pokynu vám: udeřte na něho, zabijte ho; nebojte se nic, neboť já vám to přikazuji; vzmužte se a veďte si statečně!"', '2S 13:29': 'Služebníci Absalomovi tedy učinili Amnonovi, jak jim byl Absalom přikázal, A všichni synové královi vstali, každý vsedl na mezka svého a ujeli.', '2S 13:30': 'Když ještě byli na cestě, došla Davida pověst řkoucí: „Pobil Absalom všecky kralevice, že nezůstal z nich ani jeden."', '2S 13:31': 'Vstal tedy král, roztrhl roucho své, a padl na zem; také všichni služebníci jeho, kteří stáli při něm, roztrhli roucha svá.', '2S 13:32': 'A Jonadab, syn Semmy, bratra Davidova, ujav slovo pravil: „Nedomnívej se pán můj, král, že by všichni mladiství kralevicové byli zabiti; Amnon toliko je mrtev, neboť toho měl Absalom na mysli od toho dne, kdy znásilnil Tamaru, sestru jeho.', '2S 13:33': 'Nuže tedy, nechať nepřipouští si toho k srdci pán můj král, mysle si: „Všichni kralevicové jsou zabiti," když přece toliko Amnon je mrtev!"', '2S 13:34': 'Absalom utekl. – Když pak pozdvihl služebník strážný oči a pohleděl, tu hle, přicházelo mnoho lidu vedlejší cestou po úbočí hory,', '2S 13:35': 'a Jonadab řekl králi: „Hle, kralevicové jsou tu; jak služebník tvůj řekl, tak jest."', '2S 13:36': 'Když domluvil, ukázali se také (již) synové královští a všedše dali se do hlasitého pláče; také král i všichni služebníci jeho plakali pláčem velmi velikým. – ', '2S 13:37': 'Absalom přišel na útěku k Tolomajovi, synu Ammiudovu, králi gessurskému. A plakal David pro syna svého všecky dny.', '2S 13:38': 'Absalom uprchnuv a přišed do Gessuru, byl tam tři léta.', '2S 13:39': 'I přestal král David honiti Absaloma, protože již oželel smrt Amnonovu.', '2S 14:1': 'Když Joab, syn Sarviin poznal, že srdce královo zase naklonilo se k Absalomovi,', '2S 14:2': 'poslal do Tekuy, dal odtud přivésti (jednu) duchaplnou ženu a řekl jí: „Dělej se, jakobys měla smutek; oblec se ve smuteční roucho, nepomazuj se olejem, abys byla jako žena, která má již dlouho smutek nad mrtvým,', '2S 14:3': 'vejdi ke králi, a mluv k němu tak a tak . . ." A Joab jí pověděl, co má mluviti.', '2S 14:4': 'Vešla tedy žena tekujská ke králi, padla před ním na zem, poklonila se a řekla: „Pomoz mi, králi!', '2S 14:5': 'I tázal se jí král: „Co je ti?" A ona odpověděla: „Ach, vdovou jsem já, neboť umřel mi muž.', '2S 14:6': 'Služebnice tvá měla dva syny; ti svadili se spolu na poli, a (ježto) nebylo nikoho, kdo by je rozbrániti mohl, udeřil jeden druhého, a zabil ho.', '2S 14:7': 'A hle, všecko pokrevenstvo povstalo proti služebnici tvé a praví: „Vydej toho, který zabil bratra svého, ať ho zabijeme za život bratra jeho, kterého zabil, a zahladíme dědice." Tak hledí uhasiti jiskru mou, která mi zůstala, že by nezůstalo muži mému jména ani potomků na zemi."', '2S 14:8': 'I řekl král ženě: „Jdi domů a já poručím o tobě!"', '2S 14:9': 'Tu pravila žena tekujská králi: „Ať je na mně, pane můj králi, nepravost (ona) a na domě otce mého; král však a trůn jeho budiž bez viny!"', '2S 14:10': '„Bude-li kdo ti odporovati" – vece král – „přived ho ke mně a nedotkne se tebe více!"', '2S 14:11': 'Ona (však) prosila: „Nechať rozpomene se král na Hospodina, Boha svého, aby již nechtěl žádný příbuzný pomstíti krve, a nezabil syna mého." Král řekl: „Jakože živ je Hospodin! Nespadne vlas syna tvého na zem!"', '2S 14:12': 'Když ho žena prosila: „Budiž dovoleno promluviti ještě služebnici tvé k pánu mému králi slovo," řekl: „Mluv!"', '2S 14:13': 'Pravila tedy žena: „Proč usmyslil jsi takovou věc proti národu Božímu? Král promluviv slovo ono přiznává, že chybuje, když nechce dovoliti svému vyhnaná vrátit se.', '2S 14:14': 'Všichni mřeme (sice) a tratíme se do země, jako voda, která se (již) nevrátí, ale Bůh nechce, by zničen byl (který) život, nýbrž ustavičně má na paměti zavrženého, by nezahynul dokonce.', '2S 14:15': 'Nyní tedy přišla jsem, bych řekla pánu svému, králi, tato slova v přítomnosti lidu. Služebnice tvá (si) totiž pravila: „Budu mluviti ke králi; snad vyplní nějak přání služebnice své.', '2S 14:16': 'Král mě vyslyší, že vysvobodí služebnici svou z rukou všech, kteří chtěli z dědictví Božího vyhladiti mě a spolu i syna mého.', '2S 14:17': 'Budiž tedy dovoleno služebnici tvé říci. že slovo pána mého, krále, (splněno) bude (jako) svaté; neboť jako anděl Boží je pán můj, král, kterým nehne ani požehnání ani zlořečení; proto je také Hospodin, Bůh tvůj s tebou!"', '2S 14:18': 'Král odpovídaje řekl ženě: „Netaj přede mnou, nač se tě zeptám!" I řekla mu žena: „Mluv, pane můj, králi!"', '2S 14:19': 'Král se tedy tázal: „Není ruka Joabova s tebou ve všech těchto věcech?" Žena odpověděla: „Při blahu duše tvé, pane můj, králi! Není možno ani nalevo ani napravo vyhnouti se něčemu z toho, co praví pán můj, král; ano, služebník tvůj Joab, ten mi (to) přikázal, a ten vložil do úst služebnice tvé všecka tato slova.', '2S 14:20': 'Abych užila toho obrazného obratu ve slovech svých – služebník tvůj Joab přikázal (mi) to; ty však, pane můj, králi, moudrý jsi, jako je moudrý anděl Boží, že rozumíš všemu na zemi."', '2S 14:21': 'I řekl král Joabovi: „Hle, jsem usmířen, a činím, co si přeješ; jdi tedy a povolej zpět mladistvého Ábsaloma!"', '2S 14:22': 'Joab padl na tvář k zemi, poklonil se, dobrořečil králi a řekl: „Dnes poznal služebník tvůj, že jsem nalezl milost před očima tvýma, pane můj, králi; neboť učinil jsi, co si přeje služebník tvůj."', '2S 14:23': 'Poté Joab vstal, odešel do Gessuru a přivedl Absaloma do Jerusalema.', '2S 14:24': 'Král však řekl: „Ať se vrátí do domu svého, ale tváře mé viděti nesmí!" Vrátil se tedy Absalom do domu svého, ale tváře královy nespatřil.', '2S 14:25': 'Ve všem Israeli nebylo muže tak sličného a překrásného, jako Absalom; od paty nohy až do temene hlavy nebylo na něm poskvrny.', '2S 14:26': 'Když si stříhával vlasy – stříhával se jednou do roka, ježto ho kštice, tížila – navážil (obyčejně) vlasů hlavy své dvě stě lotů obecné váhy.', '2S 14:27': 'A narodili se Absalomovi tři synové, jakož i jedna dcera krásného vzezření, jménem Tamar.', '2S 14:28': 'Dvě léta byl Absalom v Jerusalemě, a tváře královy nespatřil.', '2S 14:29': 'Vzkázal tedy pro Joaba, aby ho poslal ke králi; ten však nechtěl přijíti k němu. Když po druhé vzkázal, on však nechtěl přijíti k němu,', '2S 14:30': 'řekl služebníkům svým: „Víte o poli Joabově vedle pole mého; je na něm dozrávající ječmen; jděte tedy a zapalte je!" Zapálili tedy služebníci Absalomovi obilí. Když přišli služebníci Joabovi s roztrženými oděvy a vypravovali: „Zapálili služebníci Absalomovi díl pole,"', '2S 14:31': 'Joab vstal, přišel k Absalomovi do domu jeho, a tázal se: „Proč zapálili služebníci tvoji mé obilí?"', '2S 14:32': 'Absalom Joabovi odpověděl: „Vzkázal jsem ti prose, bys přišel ke mně, abych tě poslal ke králi, bys mu řekl: „Proč jsem přišel z Gessuru? Bylo by mi lépe zůstati tam. Prosím tedy, ať uzřím tvář královu; má-li však na paměti nepravost mou, ať mě zabije!"', '2S 14:33': 'Joab tedy vešel ke králi a vše mu oznámil. I povolán byl Absalom; vešel ke králi, poklonil se tváří až k zemi před ním a král Absaloma políbil.', '2S 15:1': 'Potom pořídil si Absalom vozy, koně a padesát mužův, aby běhali před ním.', '2S 15:2': 'Také časně vstával Absalom, stával u cesty ku bráně a každého, kdo maje při šel ke královu soudu, volával Absalom k sobě a říkával: „Ze kterého města jsi ty?" Když mu odpovídal: „Z toho onoho kmene israelského jsem já, služebník tvůj,"', '2S 15:3': 'říkával mu Absalom: „Tvá věc zdá se mi dobrá a spravedlivá; ale nikdo není od krále ustanoven, kdo by tě vyslyšel.', '2S 15:4': 'Kéž jsem ustanoven soudcem v zemi" – říkával Absalom – „by ke mně chodili všichni, kdo mají při, bych je spravedlivě soudil!"', '2S 15:5': 'Ano i když někdo k němu přistupoval, aby se mu poklonil, vztahoval ruku svou, chytal ho a líbal jej.', '2S 15:6': 'A tak činíval každému Israelitovi, který přicházel k soudu, aby byl slyšán od krále; tak záludně získával si srdce mužův israelských.', '2S 15:7': 'Po čtyřech letech řekl Absalom králi Davidovi: „Dovol, abych šel a splnil v Hebronu sliby své, které jsem učinil Hospodinu.', '2S 15:8': 'Učinil totiž slib služebník tvůj, když byl v syrském Gessuru, řka: „Přivede-li mě Hospodin zase do Jerusalema, obětovati budu Hospodinu."', '2S 15:9': 'Král David mu pravil: „Jdi v pokoji!" Vstal tedy a odešel do Hebronu.', '2S 15:10': ' – (Prve) však poslal Absalom vyzvědače do všech kmenův Israelových a řekl: „Hned jak uslyšíte zvuk rohu, volejte: „Absalom stal se králem v Hebronu!" – ', '2S 15:11': 'S Absalomem šlo dvě stě mužů z Jerusalema, kteří byvše pozváni dobrosrdečně šli, ani netušíce, proč (byli pozváni).', '2S 15:12': 'Pozval také Absalom Achitofela, Gilana, rádce Davidova, z města jeho Gila, když podával oběti, i rozmohlo se spiknutí, a lidu sbíhajícího se k Absalomovi přibývalo.', '2S 15:13': 'I přišel posel k Davidovi a řekl: „Všecek Israel celým srdcem jde za Absalomem!"', '2S 15:14': 'David řekl služebníkům svým, kteří byli s ním v Jerusalemě: „Vstaňte, utecme! Neboť jinak nebudeme moci ujíti Absalomovi. Rychle vyjděte, aby snad přijda nezastihl nás, neuvalil na nás zkázy, a nepohubil města ostřím meče!"', '2S 15:15': 'Služebníci královi mu řekli: „Vše, cokoli přikáže pán náš, král, rádi učiníme (my,) služebníci tvoji!"', '2S 15:16': 'Vyšel tedy král s celým domem svým pěšky, zanechav deset ženin, aby doma hlídaly.', '2S 15:17': 'Když tedy vyšel král a všecek Israel pěšky, zastavil se daleko od domu;', '2S 15:18': 'všichni služebníci jeho šli vedle něho; také zástupy Kereťanův a Feleťanů, kdežto všichni Geťané, šest set mužů, kteří byli za ním pěšky přišli z Getu, šli před králem.', '2S 15:19': 'I řekl král Etajovi Geťanu: „Proč jdeš s námi? Vrať se a zůstaň u krále, neboť cizinec jsi vyšlý z domova.', '2S 15:20': 'Včera jsi přišel a dnes měl bys nucen býti jíti s námi? Vždyť jdu nazdařbůh! Vrať se a odved s sebou nazpět bratry své! Hospodin pak prokaž ti milost a věrnost, že jsi (také ty mně) prokázal milost a věrnost!"', '2S 15:21': 'Etaj však odpověděl králi: „Jakože živ je Hospodin a jakože živ je pán můj, král! Ať jsi, kde jsi, pane můj, králi, ať k smrti nebo k životu, bude tam také služebník tvůj!"', '2S 15:22': 'I řekl David Etajovi: „Nuže, pojdi" Šel tedy Etaj Geťan a všichni muži, kteří s ním byli, s ostatním množstvím.', '2S 15:23': 'Všichni plakali velmi hlasitě. Když všecek lid přešel, přešel také král potok Kedron, a všecek lid táhl po cestě, která vede k poušti.', '2S 15:24': 'Přišel i kněz Sadok a všichni Levité s ním, nesouce Boží archu úmluvy; (tu) archu Boží postavili, Abjatar pak nevystoupil, dokud nepřešel všecek lid, který byl vyšel z města.', '2S 15:25': 'Tu řekl král Sadokovi: „Zanes archu Boží zase do města! Naleznuli milost před očima Hospodinovýma, přivede mě zase, ukáže mi ji, i stánek svůj.', '2S 15:26': 'Pakli mi řekne: „Nelíbíš se mi," aj, tu jsem, nechať učiní, co dobrého je v očích jeho.', '2S 15:27': 'Proroku" – řekl král knězi Sadokovi – „vrať se do města v pokoji; též Achimaas, syn tvůj, jakož i Jonatan, syn Abjatarův, oba synové vaši, ať jsou s vámi!', '2S 15:28': 'Hle, já skrývati se budu na stepích pouště, až dojde od vás zpráva, která mi poví, (co se děje)."', '2S 15:29': 'Donesli tedy Sadok a Abjatar archu Boží zase do Jerusalema a zůstali tam.', '2S 15:30': 'David pak vystupoval na horu Olivetskou, cestou ustavičně pláče, bos a s hlavou zahalenou; také veškeren lid, který byl s ním, stoupal se zahalenou hlavou a s pláčem.', '2S 15:31': 'Když bylo Davidovi oznámeno, že i Achitofel spikl se s Absalomem, řekl David: „Prosím, Hospodine, zhať radu Achitofelovu."', '2S 15:32': 'Když vystoupil David na vrch hory, na které hodlal klaněti se Hospodinu, tu hle, potkal se s ním Chusaj Arčan, mající roucho roztržené a hlavu plnou prsti.', '2S 15:33': 'I řekl mu David: „Půjdeš-li se mnou, budeš mi břemenem;', '2S 15:34': 'vrátíš-li se však do města a řekneš-li Absalomovi: „Jsem služebníkem tvým, králi; jako jsem byl služebníkem otce tvého, tak budu služebníkem tvým," zmaříš radu Achitofelovu.', '2S 15:35': 'Máš s sebou kněze Sadoka a Abjatara; cokoli z domu králova uslyšíš, oznámíš kněžím Sadokovi a Abjatarovi.', '2S 15:36': 'A jsou s nimi dva synové jejich, Achimaas, syn Sadokův a Jonatan, syn Abjatarův; po těch mi vzkážete vše, co uslyšíte."', '2S 15:37': 'Když pak přišel Chusaj, přítel Davidův, do města, vešel do Jerusalema též Absalom.', '2S 16:1': 'Když byl David maličko za vrchem hory, ukázal se Siba, služebník Mifibosetův; šel proti němu se dvěma osly, kteří nesli dvě stě chlebů, sto svazků suchých hroznů, sto hrud fíků a měch vína.', '2S 16:2': 'I tázal se král Siby: „Pro koho jsou tyto věci?" Siba odpověděl: „Oslové jsou pro královu rodinu, aby si mohli sednouti; chléb a ovoce, by měli co jísti služebníci tvoji; víno pak, aby se napil, kdyby kdo zemdlel na poušti."', '2S 16:3': 'I řekl král: „Kde je syn pána tvého?" Siba králi odpověděl: „Zůstal v Jerusalemě, ježto (si) řekl: „Dnes mi vrátí dům Israelův království otce mého!"', '2S 16:4': 'Tu řekl král Sibovi: „Všecky věci, které patřily (dosud) Mifibosetovi, buďtež tvé!" „Prosím," – vece Siba králi – „bych nalézal milost před tebou, pane můj, králi!"', '2S 16:5': 'Když přišel král David až do Bahurim, tu hle, vycházel odtud muž z rodu, ke kterému patřil dům Saulův, jménem Semej, syn Gerův; cestou ustavičně zlořečil', '2S 16:6': 'a házel kamením na Davida, jakož i na všecky služebníky krále Davida, ačkoli veškeren lid a všichni válečníci šli po pravé i levé straně vedle krále.', '2S 16:7': 'Semej zlořeče králi pravil toto: „Klid se, klid se, muži krve a pekelníku!', '2S 16:8': 'Odplatil ti Hospodin za všecku krev domu Saulova; neboť vetřel ses do království místo něho; (nyní) tedy dal Hospodin království do rukou Absaloma, syna tvého; hle, (nyní) tísní tě nehody tvé, že jsi muž krve!"', '2S 16:9': 'Tu pravil Abisaj, syn Sarviin, králi: „Proč zlořečí tato psí mrcha pánu mému, králi? Půjdu a setnu mu hlavu!"', '2S 16:10': 'Král však řekl: „Nestarejte se o mne tolik, synové Sarviini! Nechte ho, ať zlořečí, neboť Hospodin přikázal mu, aby Davidovi zlořečil; kdo smí se tázati, proč tak učinil?"', '2S 16:11': 'A řekl král Abisajovi a všem služebníkům svým: „Hle, syn můj, který vzešel z krve mé, hledá bezživotí mého; čím více tedy (tento) Benjaminovec? Nechte ho, ať zlořečí, jak Hospodin rozkázal!', '2S 16:12': 'Hospodin snad popatří na soužení mé, a odplatí mi Hospodin dobrým za toto dnešní zlořečení!"', '2S 16:13': 'Šel tedy David a družina jeho cestou s ním; Semej pak jda po hřbetě hory na protější straně, zlořečil, házel kamení proti němu a sypal hlínu.', '2S 16:14': 'Tak přibyl král i veškeren lid s ním unaveni na místo odpočinku.', '2S 16:15': 'Absalom tedy a veškeren lid jeho vešli do Jerusalema; též Achitofel byl s ním.', '2S 16:16': 'Když pak přišel Chusaj, Arčan, přítel Davidův, k Absalomovi, řekl mu: „Ať žije král! Ať žije král!"', '2S 16:17': 'Absalom se ho tázal: „To je láska tvá k příteli svému? Proč jsi nešel s přítelem svým?"', '2S 16:18': 'Chusaj Absalomovi odpověděl: „Nikoli, neboť toho budu a s tím zůstanu, koho vyvolil Hospodin, veškeren tento lid i všecek Israel.', '2S 16:19': 'A budiž mi dovoleno dodati toto: Komu já budu sloužiti? Zdali ne synu královu? Jako jsem poslušen byl otce tvého, tak budu poslušen i tebe!"', '2S 16:20': 'Tu pravil Absalom Achitofelovi: „Poraďte se, co máme činiti!"', '2S 16:21': 'I řekl Achitofel Absalomovi: „Vejdi k ženinám otce svého, které zanechal, by doma hlídaly; aby, až uslyší veškeren Israel, že jsi zhanobil otce svého, tím pevněji se k tobě přimkli."', '2S 16:22': 'Postavili tedy Absalomovi stan na nástřeší, a všel k ženinám otce svého přede vším Israelem.', '2S 16:23': 'Byla pak rada Achitofelova, kterou dával toho času, jako kdyby se kdo s Bohem byl radil; tak byla všeliká rada Achitofelova (ceněna) i když byl s Davidem, i když byl s Absalomem.', '2S 17:1': 'Achitofel řekl také Absalomovi: „Vyberu si dvanáct tisíc mužů, vstanu, poženu se za Davidem této noci,', '2S 17:2': 'udeřím na něho – jeť unaven a zemdlen –  porazím ho, až pak uteče všechen lid, který s ním je, zabiji opuštěného krále.', '2S 17:3': 'Pak přivedu zpět všechen lid k tobě, jako se vracívá člověk jeden, neboť (jen) jednoho muže ty hledáš, a veškeren lid bude spokojen."', '2S 17:4': 'Řeč jeho líbila se Absalomovi i všem starším Israelovým.', '2S 17:5': 'Absalom však řekl: „Zavolejte (také) Chusaje, Arčana, a slyšme, co řekne též on!"', '2S 17:6': 'Když Chusaj přišel k Absa lomovi, řekl mu Absalom: „To a to mluvil Achitofel; máme to učiniti, čili nic? Jakou dáváš radu?"', '2S 17:7': 'Chusaj Absalomovi odpověděl: „Není (to) dobrá rada, kterou dal Achitofel tentokrát!', '2S 17:8': 'Ty víš" – mluvil dále Chusaj – „že otec tvůj a muži, kteří jsou s ním, jsou jonáci a roztrpčené mysli, jako když rozlítí se v lese medvědice, které pobrali mladé; otec tvůj je také (zkušený) válečník, nebude tedy s lidem leniti.', '2S 17:9': 'Snad skrývá se nyní v roklích nebo na některém místě, které se mu zalíbilo; padne-li někdo (hned) na počátku, řekne každý, kdo o tom uslyší: „Poražen je lid, který se přidal k Absalomovi!"', '2S 17:10': 'Pak oslábne strachem každý, i nejsilnější, jehožto srdce je jako lví; víť veškeren lid israelský, že jest udatný otec tvůj a jonáci všichni, kdo s ním jsou.', '2S 17:11': 'Ale toto se mi zdá býti dobrá rada: Nechať se shromáždí k tobě veškeren Israel od Danu až do Bersabe, jako písek mořský bez počtu, a ty budeš prostřed nich;', '2S 17:12': 'tak naň udeříme, ať bude nalezen kdekoliv, přikryjeme ho jako rosa padající na zem a nenecháme ani jednoho z mužů, kteří jsou s ním.', '2S 17:13': 'Vejde-li do některého města, obvleče veškeren Israel to město provazy a strhneme je do potoka, že nebude ani kaménka z něho lze najíti."', '2S 17:14': 'Absalom a všichni muži Israelovi řekli: „Lepší je rada Chusaje Arčana, nežli rada Achitofelova!" Tak Hospodinovým řízením zmařena byla dobrá rada Achitofelova, aby uvedl Hospodin na Absaloma pohromu.', '2S 17:15': 'Řekl pak Chusaj kněžím Sadokovi a Abjatarovi: „Tak a tak radil Achitofel Absalomovi a starším Israelovým, ale já takto a takto jsem radil.', '2S 17:16': 'Nyní tedy pošlete rychlé, vzkažte Davidovi a rcete: „Nezůstávej této noci na stepích pouště, ale bez odkladu přejdi (Jordán), aby snad nebyl pohlcen král i všecek lid, který s ním jest.""', '2S 17:17': 'Jonatan pak stál s Achimaasem u studnice Rogel; i šla tam děvečka a pověděla jim to; oni pak šli, by donesli poselství králi Davidovi. Nesměli totiž ukázati se, nesměli vejíti do města.', '2S 17:18': '(Přece) však viděl je kterýsi služebník a oznámil to Absalomovi. Oni však rychle odešli a vešli do domu jednoho muže v Bahurim, který měl studnici na dvoře; do té se spustili', '2S 17:19': 'a žena vzala přikrývku, zastřela jí otvor studnice, jako by sušila ječnou tluč, a tak se věc utajila.', '2S 17:20': 'Když pak přišli služebníci Absalomovi do domu k ženě a tázali se: „Kde jest Achimaas a Jonatan?" odpověděla jim žena (ta): „Přešli spěšně, okusivše maličko vody." Ti tedy (je) hledali, a když nic nenalezli, vrátili se do Jerusalema.', '2S 17:21': 'Když odešli, vystoupili onino ze studně, šli, a podali zprávu králi Davidovi řkouce: „Vstaňte a přepravte se rychle přes řeku, nebo tak a tak radil proti vám Achitofel!"', '2S 17:22': 'Vstal tedy David i veškeren lid, který s ním byl, a přepravili se přes Jordán; prve nežli se rozednilo, nezůstal ani jeden, kdo by se byl nepřepravil přes řeku.', '2S 17:23': 'Achitofel vida, že se nestalo podle jeho rady, osedlal osla svého a sebrav se odjel domů, do města svého, učinil pořízení o domě svém, oběsil se, umřel a pochován byl do hrobu otce svého.', '2S 17:24': 'Když byl již David v Mahanaim, Absalom přepravil se přes Jordán, on a všichni muži Israelovi s ním.', '2S 17:25': 'Ustanovil pak Absalom Amasu nad vojskem místo Joaba; Amasa byl syn muže z Jezrahelu, který slul Jetra; ten vešel k Abigaile, dceři Naasově, sestře Sarvie, která byla matkou Joabovou.', '2S 17:26': 'I rozbil stany Israel s Absalomem v Galaadsku.', '2S 17:27': 'Když přišel David do Mahanaim, Sobi, syn Naasův z Rabby ammonské a Machir, syn Ammihelův z Lodabaru, jakož i Berzellaj Galaadan z Rogelim,', '2S 17:28': 'přinesli mu ložní přikrývky, koberce, hliněné nádoby, pšenice, ječmene, mouky, pražmy, bobů, čočky, [praženého hrachu],', '2S 17:29': 'medu, másla, ovce a tučná telata; to dali Davidovi a lidu, který s ním byl, aby jedli; neboť se domnívali, že lid hladem a žízní na poušti zemdlel.', '2S 18:1': 'David tedy přehlédnuv lid svůj, ustanovil nad ním tisícníky a setníky;', '2S 18:2': 'třetinu dal pod moc Joabovi, třetinu v moc Abisaje, syna Sarviina, bratra Joabova, a třetinu do moci Etajovi, který byl z Getu. A pravil král lidu: „Potáhnu také já s vámi!"', '2S 18:3': 'Lid však odpověděl: „Nikoli, nepotáhneš! Neboť utečeme-li, nebude jim na nás příliš záležeti, ano, i kdyby padla polovice z nás, nebudou toho velmi vážiti, ježto ty jediný za deset tisíců jsi počítán; proto lépe jest, abys byl v městě, nám na pomoc."', '2S 18:4': 'Král jim odvětil: „Co se vám za dobré vidí, to učiním." Postavil se tedy král u brány a lid vycházel po svých četách, po stech a tisících.', '2S 18:5': 'Joabovi pak, Abisajovi a Etajovi přikázal král: „Zachovejte mi syna Absaloma!" Veškeren lid slyšel, když přikazoval král všechněm velitelům o Absalomovi.', '2S 18:6': 'Tak vytáhl lid do pole proti Israelovi, a došlo k bitvě v lese Efraim.', '2S 18:7': 'Tam poražen byl lid israelský od vojska Davidova a padlo ho velmi mnoho toho dne – dvacet tisíc.', '2S 18:8': 'Bitva rozšířila se tam po veškeré krajině a bylo mnohem více lidí, které les pohubil, nežli těch, které meč zahladil toho dne.', '2S 18:9': 'Přihodilo se pak, že se dostal Absalom ke služebníkům Davidovým sedě na mezku; když přijel (s ním) mezek pod hustý, veliký dub, uvázl za vlasy v dubě, a zůstal viseti mezi nebem a zemí, kdežto mezek, na kterém byl seděl, ušel.', '2S 18:10': 'Vida to kdos, oznámil to Joabovi řka: „Viděl jsem Absaloma, an visí na dubě."', '2S 18:11': 'I řekl Joab muži, který mu to oznámil: „Jestliže jsi (ho) viděl, proč jsi ho nepřihodí k zemi? A já bych ti dal deset lotů stříbra a jeden pás!"', '2S 18:12': 'Ten však Joabovi odpověděl: „Nikoliv, i kdybys odvážil do rukou mých tisíc (lotů) stříbra, nevztáhl bych ruky své na syna králova; neboť jsme slyšeli, kterak přikazoval král tobě, Abisajovi a Etajovi řka: „Šetřte mi syna Absaloma!"', '2S 18:13': 'Ale i kdybych to byl udělal hrdla se odváživ, dokonce nebylo by to mohlo zůstati tajno krále, a ty sám stál bys proti (mně)."', '2S 18:14': 'I řekl Joab: „Ne, jak ty myslíš, ale udeřím na něho před tebou!" Vzal tedy do ruky tři střely a vrazil je Absalomovi do srdce; a ježto vise na dubě, ještě se kýval,', '2S 18:15': 'běželo deset mladých oděnců Joabových, a bili do něho, až ho dorazili.', '2S 18:16': 'Poté dal Joab zatroubiti a zastavil lid, aby nepronásledovali utíkajícího Israele, chtěje šetřiti lidí. – ', '2S 18:17': 'Absaloma však vzali, hodili ho v lese do veliké jámy a snesli na něho velmi velikou hromadu kamení. – A tak utekl veškeren Israel domů.', '2S 18:18': 'Absalom, když ještě byl živ, postavil si pomník, který je v údolí Královském, neboť (si) řekl: „Nemám syna, bude tedy toto památka jména mého." I nazval pomník ten podle jména svého, a sluje „Ruka Absalomova" do dneška.', '2S 18:19': 'Když Achimaas, syn Sadokův, řekl: „Poběhnu a zvěstuji králi, že ho vysvobodil Hospodin podle práva z moci nepřátel jeho,"', '2S 18:20': 'pravil mu Joab: „Nebudiž poslem dnes, ale oznam to jiného dne; nechci, abys to dnes zvěstoval, neboť syn králův umřel."', '2S 18:21': 'Poté však řekl Joab Chusimu: „Jdi a zvěstuj králi, cos viděl!" Chusi poklonil se Joabovi a běžel.', '2S 18:22': 'Tu Achimaas, syn Sadokův, opět řekl Joabovi: „Proč bych nemohl také já běžeti za Chusim?" Joab se ho tázal: „Proč chceš běžeti, synu můj? Nepřineseš dobrého poselství!"', '2S 18:23': 'On odvětil: „A co, poběhnu-li (přece)?" I řekl mu: „Běž!" Běžel tedy Achimaas cestou bližší a tak předběhl Chusiho.', '2S 18:24': 'David seděl zatím mezi oběma branami. Strážný pak, který byl na vrchu brány, nade zdí, pozdvihnuv očí uzřel člověka, an běží sám.', '2S 18:25': 'I vzkřikl a oznámil to králi. Král řekl: „Je-li sám jediný, dobré poselství má v ústech!" Když on rychle blíž a blíže běžel,', '2S 18:26': 'uzřel strážný druhého člověka, jak běží, i zvolal shora řka: „Ukazuje se mi druhý člověk, an běží sám." Král pravil: „I ten je posel dobrý."', '2S 18:27': 'Když pravil strážný: „Zdá se mi, že běh prvního je běh Achimaasa, syna Sadokova," řekl král: „Dobrý muž to, a s dobrým poselstvím jde."', '2S 18:28': 'Achimaas pak provolával králi: „Ať žije král!" A pokloniv se králi, padl před ním tváří k zemi řka: „Požehnán buď Hospodin, Bůh tvůj, že sevřel lidi, kteří pozdvihli rukou svých proti pánu mému, králi."', '2S 18:29': 'Král se tázal: „Má se blaze (ten) jinoch, Absalom?" Achimaas řekl: „Pozoroval jsem veliký shon, ó králi, když Joab, tvůj služebník, posílal mne, služebníka tvého; jiného nevím."', '2S 18:30': '„Pojď sem a stůj tuto" – pravil mu král. Když on přistoupil blíže a stál,', '2S 18:31': 'ukázal se Chusi; přišed řekl: „Dobrou novinu nesu, pane můj, králi; nebo vysvobodil tě podle práva Hospodin dnes z ruky všech, kteří povstali proti tobě."', '2S 18:32': 'I tázal se král Chusiho: „Má se blaze (ten) jinoch Absalom?" Chusi mu odpověděl: „Staniž se jako tomu jinochovi nepřátelům pána mého, krále, a všem, kdož povstávají proti němu se zlými úmysly!"', '2S 18:33': 'Král zarmoutiv se vystoupil do horní jizby brány a plakal. Cestou mluvil takto: „Synu můj, Absalome, Absalome, synu můj! Kéž bych mohl zemříti místo tebe, Absalome, synu můj, synu můj, Absalome!"', '2S 19:1': 'Když bylo Joabovi oznámeno, že král pláče a kvílí pro syna svého,', '2S 19:2': 'obrátilo se vítězství toho dne v pláč všemu lidu, neboť slyšel lid ten den, že bylo praveno: „Zármutek má král pro syna svého."', '2S 19:3': 'A tak plížil se lid toho dne vcházeje do města, jako se plížívá lid v bitvě na útěk obrácený.', '2S 19:4': 'Král tedy zakryv si hlavu, křičel hlasem velikým: „Synu můj, Absalome, Absalome, synu můj, synu můj!"', '2S 19:5': 'I vešel Joab ke králi do domu a řekl: „Tys potupil dnes do očí všecky služebníky své, kteří vysvobodili život tvůj, jakož i život synů tvých a dcer, život žen tvých a život ženin tvých.', '2S 19:6': 'Miluješ ty, kteří tě nenávidí, a v nenávisti máš ty, kteří tě milují; dnes jsi ukázal, že si nevážíš vůdcův a služebníků svých; nyní vpravdě poznávám, že by ti bylo milé, kdyby jen Absalom byl živ, a my všichni byli pobiti.', '2S 19:7': 'Nyní tedy vzchop se, jdi a promluvou dosti učiň služebníkům svými; nebo přisahám ti při Hospodinovi, nevyjdeš-li, že nezůstane s tebou  ani jeden této noci; a to bude ti horší, nežli všecka neštěstí, která na tebe přišla od mládí tvého až dosud!"', '2S 19:8': 'Vzchopil se tedy král a posadil se ve bráně; když bylo pověděno všemu lidu, že král sedí ve bráně, přišlo všecko množství před krále. Israel tedy utekl domů.', '2S 19:9': 'Tu hádal se veškeren lid všech kmenův Israelových říkaje: „Král vysvobodil nás z ruky našich nepřátel; vysvobodil nás z ruky Filišťanův; a nyní utekl ze země pro Absaloma!', '2S 19:10': 'Absalom však, kterého jsme pomazali (za krále) nad sebou, zahynul v boji. Dlouho-li budete dřepěti a nepůjdete pro krále, byste ho přivedli zpět?"', '2S 19:11': 'Král David pak vzkázal kněžím Sadokovi a Abjatarovi: „Rcete starším judským: „Proč byste měli býti posledními mezi těmi, kdo chtějí uvésti krále zase domů?"" – Řeč všeho Israele došla totiž krále v jeho domě. – ', '2S 19:12': '„Jste (přece) bratři moji, jste kost má i maso mé; proč máte býti posledními mezi těmi, kdož uvedou krále zase domů?"', '2S 19:13': 'Amasovi pak rcete: „Zda nejsi ty kost má a maso mé? Ať mě Bůh trestá a zase trestá, nebudeš-li vůdcem vojska přede mnou navždy místo Joaba!""', '2S 19:14': 'Tak naklonil (si) srdce všech mužů judských jako jednoho muže, i poslali ke králi, řkouce: „Vrať se ty i všichni služebníci tvoji!"', '2S 19:15': 'Když se král vracel a přišel až k Jordánu, byl všecek lid judský již v Galgale, aby vyšel vstříc králi a převedl jej přes Jordán.', '2S 19:16': 'Semej, syn Gery, Benjaminovce z Bahurim, šel rychle dolů s muži judskými vstříc králi Davidovi;', '2S 19:17': 'tisíc mužů z Benjamina bylo s ním; také Siba, služebník z domu Saulova, patnáct synů jeho a dvacet služebníků bylo s nimi; ti skočili do Jordánu před králem,', '2S 19:18': 'přešli brody, aby převedli královu rodinu a učinili, co jim přikáže. Když již král Jordán přešel, Semej, syn Gerův, padl před ním', '2S 19:19': 'a prosil ho: „Nepočítej mi, pane můj, nepravosti, a nevzpomínej, že tě tupil služebník tvůj toho dne, kdy jsi vyšel, pane můj, králi, z Jerusalema; nedbej toho, králi!', '2S 19:20': 'Neboť já, služebník tvůj, uznávám hřích svůj; a proto dnes přišel jsem první ze všeho domu Josefova, abych vyšel vstříc pánu svému, králi."', '2S 19:21': 'Abisaj, syn Sarviin, ujav se slova, pravil: „Což nebude zabit Semej proto, že zlořečil pomazanému Hospodinovu?"', '2S 19:22': 'I řekl David: „Nestarejte se tolik o mne, synové Sarviini! Proč chcete býti mi dnes satanem? Dnes by měl býti zabit někdo v Israeli? Což nevím, že já dnes stal jsem se králem nad Israelem?"', '2S 19:23': 'A Semejovi král řekl: „Neumřeš!" Také mu (na to) přisáhl.', '2S 19:24': 'Též i Mifiboset, syn Saulův, vyšel vstříc králi; nemyl si nohou, nestříhal brady; ani svých šatů nepral od toho dne, kdy byl král odešel, až do dne, kdy se vracel v pokoji.', '2S 19:25': 'Když vyšel z Jerusalema králi vstříc, tázal se ho král: „Proč jsi nešel se mnou, Mifibosete?"', '2S 19:26': '„Pane můj, králi," – odpověděl – „služebník můj pohrdl mnou, když jsem mu řekl já, služebník tvůj, aby osedlal osla, bych vsedna odjel s králem; – kulhá totiž služebník tvůj. – ', '2S 19:27': 'Ano i obžaloval mne, služebníka tvého, u tebe, pána mého, krále. Ale ty, pane můj, králi, jsi jako anděl Boží; učiň, co se ti líbí.', '2S 19:28': 'Nebo dům otce mého nezasluhoval nežli smrt před pánem mým, králem; ty však jsi posadil mne, služebníka svého, mezi hodovníky stolu svého; proto do čeho mohl bych si právem stěžovati, neb oč bych měl ještě volati ke králi?"', '2S 19:29': 'Řekl mu tedy král: „Co ještě mluvíš? Pevné bude, co pravím: „Ty a Siba rozdělte se o statky!"', '2S 19:30': 'Mifiboset odvětil králi: „Ať si vezme třebas všecko, jen když se vrátil pán můj, král, v pokoji domů!"', '2S 19:31': 'Ba, i Berzellaj Galaaďan, vyšed z Rogelim, doprovodil krále přes Jordán, hodlaje ho provázeti také za řekou. – ', '2S 19:32': 'Berzellaj Galaaďan byl velmi stár, bylo mu totiž osmdesát roků; on opatřoval krále stravou, když sídlil v Mahanaim, ježto byl velmi zámožný muž. – ', '2S 19:33': 'I řekl král Berzellajovi: „Pojď se mnou, bys odpočíval bezpečně se mnou v Jerusalemě!"', '2S 19:34': 'Berzellaj však řekl králi: „Kolik dní z mého života mi zbývá, bych šel s králem do Jerusalema?', '2S 19:35': 'Osmdesát let mi je dnes; nemám již svěžích smyslů, bych rozeznávati mohl, co sladkého jest a co hořkého; nemůže tedy kochati se služebník tvůj v pokrmu ani v nápoji. Či mohu ještě naslouchati hlasu zpěváků a zpěvaček? Proč by byl služebník tvůj na obtíž pánu svému, králi?', '2S 19:36': 'Maličko (ještě) půjdu já, služebník tvůj, od Jordánu s tebou. Nepotřebuji té odplaty,', '2S 19:37': 'ale budiž mně, služebníku tvému, dovoleno vrátit se, bych umřel ve svém městě a pochován byl vedle hrobu otce svého a matky své. Je tu však služebník tvůj Chamaam, ten ať jde s tebou, pane můj, králi, a tomu učiň, jak za dobré uznáš."', '2S 19:38': 'Řekl mu tedy král: „Nechať jde se mnou Chamaam, a já mu učiním, cokoli se tobě líbiti bude; a čehokoli požádáš ode mne, vše obdržíš."', '2S 19:39': 'Když pak přešel všecek lid i král Jordán, políbil král Berzellaje a požehnal ho, on pak vrátil se domů.', '2S 19:40': 'Pak bral se král do Galgaly a Chamaam s ním. Veškeren lid judský převedl krále, kdežto z lidu israelského byla přítomna toliko polovice.', '2S 19:41': 'Proto všichni muži israelští přišli ke králi a řekli mu: „Proč tě ukradli bratři naši, muži judští, a převedli krále i rodinu jeho přes Jordán, kdyžtě všecko mužstvo Davidovo je jeho (národ)?"', '2S 19:42': 'Tu odpověděli všichni muži judští mužům israelským: „Protože bližší je, nám král; proč se hněváte o to? Dal nám král co jísti, nebo jsme dostali dary?"', '2S 19:43': 'Israelští Judským odpověděli: „Deseti díly jsme více u krále a proto náleží král David více nám nežli vám; proč udělali jste nám (tu) křivdu, že nebylo nám prvním oznámeno, bychom zase přivedli krále svého?" Judští však odpověděli Israelským velmi tvrdě.', '2S 20:1': 'Byl tam náhodou také jeden ničemník, jménem Seba, syn Bochrův, Benjaminovec; ten zatroubil a řekl: „Nemáme my dílu v Davidovi, ani podílu v synu Isajově; vrať se do svého domova, Israeli!"', '2S 20:2': 'Odloučil se tedy všecek Israel od Davida a táhl za Sebou, synem Bochrovým; muži judští však zůstali u svého krále od Jordánu až do Jerusalema.', '2S 20:3': 'Když pak přišel král do domu svého do Jerusalema, vzal deset ženin, které byl zanechal, by doma hlídaly, a dal je pod dozor; dával jim výživu, ale nevešel k nim; a zůstaly zavřeny až do dne smrti své, živy jsouce jako vdovy.', '2S 20:4': 'Poté řekl král Amasovi: „Svolej mi všecky muže judské na třetí den a ty dostav se také!"', '2S 20:5': 'Odešel tedy Amasa, by svolal Judovce, ale prodléval déle, než mu byl král ustanovil.', '2S 20:6': 'Proto řekl David Abisajovi: „Nyní více trápiti nás bude Seba, syn Bochrův, než Absalom; proto vezmi služebníky pána svého a pronásleduj ho, by snad nenalezl měst hrazených a neušel nám!"', '2S 20:7': 'Vyšlo tedy s ním mužstvo Joabovo, jakož i Kereťané a Feleťané a všichni rekové; vytáhli z Jerusalema, by honili Sebu, syna Bochrova.', '2S 20:8': 'Když byli u velikého kamene, který je v Gabaonu, přišel Amasa jim vstříc. Měl pak Joab úzkou řízu podle míry těla svého, a na té měl připásaný meč; ten splýval (mu) v pochvě po břiše, a byl tak udělán, že lehkým hnutím mohl vyjeti a poraniti.', '2S 20:9': 'I řekl Joab Amasovi: „Zdráv bud, bratře můj!" A vzal Amasu pravou rukou za bradu, jako by ho chtěl políbiti.', '2S 20:10': 'Amasa však nezpozoroval meče, který měl Joab. – I udeřil ho v bok, že vykydl jeho střeva na zem; druhé rány ani (mu) již nedal, ježto byl mrtev. Pak honili Joab a Abisaj, bratr jeho, Sebu, syna Bochrova.', '2S 20:11': 'Mezitím někteří muži z druhů Joabových, stojíce vedle mrtvoly Amasovy, pravili: „Hle, to je ten, který chtěl býti průvodcem Davidovým místo Joaba!"', '2S 20:12': 'Amasa, krví zbrocený, ležel prostřed cesty. Kterýs muž vida, že se zastavuje veškeren lid, aby se podíval naň, odpravil Amasu s cesty na pole a přikryl jej rouchem, aby se nezastavovali pro něho tudy jdoucí.', '2S 20:13': 'Když tedy byl odpraven s cesty, šel každý za Joabem, aby honili Sebu, syna Bochrova.', '2S 20:14': 'Ten prošel mezitím všecky kmeny Israelovy (a přišel) až do Abel-Bet-Maachy, a všichni muži vybraní shromáždili se k němu.', '2S 20:15': 'Přišli tedy a napadli ho v Abel-Bet-Maaše; obklíčili město náspem a oblehli je; všechen pak lid, který byl s Joabem, usiloval pobořiti zdi.', '2S 20:16': 'Tu zvolala jedna moudrá žena z města: „Slyšte, slyšte, roete Joabovi: „Přistup sem, abych s tebou promluvila!""', '2S 20:17': 'Když on k ní přistoupil, tázala se ho: „Jsi ty Joab?" On odpověděl: „Jsem." Řekla mu tedy: „Poslyš řeči služebnice své!" Když on odpověděl: „Slyším,"', '2S 20:18': 'pravila zase ona: „Říkali ve starém přísloví: „Kdo se ptají, ať se ptají v Abele:" a tak (také) činili,', '2S 20:19': 'Nejsem já ta, která odpovídá pravdu v Israeli? A ty usiluješ zkaziti město a vyvrátit matku v Israeli? Proč ničíš dědičný majetek Hospodinův?"', '2S 20:20': 'Joab odpovídaje, řekl: „Odstup, odstup to ode mne! Neničím ani nebořím!', '2S 20:21': 'Ne tak, ale člověk s hor Efraimských, jménem Seba, syn Bochrův, pozdvihl ruku svou proti králi Davidovi; vydejte toliko jeho a odtrhneme od města!" I řekla žena Joabovi: „Hle, hlava jeho bude ti hozena přes zeď!"', '2S 20:22': 'A šla ke všemu lidu a moudře s nimi rozmlouvala; sťavše tedy hlavu Seby, syna Bochrova, vyhodili ji Joabovi. Ten pak zatroubil, a  rozešli se od města, každý do svého domova. Joab vrátil se do Jerusalema ke králi', '2S 20:23': 'a byl nade vším vojskem Israelovým; Banajáš, syn Jojadův, byl nad Kereťany a Feleťany,', '2S 20:24': 'Aduram nací daněmi, Josafat, syn Ahiludův, byl kancléřem,', '2S 20:25': 'Sivá písařem, Sadok a Abjatar byli kněžími,', '2S 20:26': 'a Ira Jairovec byl Davidovým rádcem.', '2S 21:1': 'Byl také hlad za dnů Davidových tři léta po sobě; když se tázal David úst Hospodinových, řekl Hospodin: „(To je) pro Saula a jeho dům, (pro) krevní vinu, že povraždil Gabaoňany."', '2S 21:2': 'Král tedy povolal Gabaoňany a řekl jim: – Gabaoňané nepatřili k Israelitům, ale byli zbytky Amorrhejských; synové Israelovi kdysi se jim zavázali přísahou; avšak Saul chtěl je vypleniti z horlivosti pro syny Israelovy a Judovy. – ', '2S 21:3': 'Řekl tedy David Gabaoňanům: „Co vám mám učiniti? A čím bude smířena vina na vás spáchaná, byste (zase) dobrořečili dědičnému majetku Hospodinovu?"', '2S 21:4': 'Když pak mu pravili Gabaoňané: „Nemáme pře o stříbro ani o zlato, ale proti Saulovi a proti domu jeho (máme při), aniž chceme, aby kdo byl zabit z Israele," tázal se jich král: „Co tedy chcete, abych vám učinil?"', '2S 21:5': 'Oni odpověděli králi: „Toho muže, který nás potíral a nespravedlivě potlačoval, musíme zahladiti tak, aby ani jeden nezůstal z rodu jeho ve všech končinách israelských.', '2S 21:6': 'Budiž nám dáno sedm mužů z jeho synů, bychom je pověsili Hospodinu v Gabae Saula, kdysi vyvolence Hospodinova!" I řekl král: „Dám (vám je)." – ', '2S 21:7': 'Král však ušetřil Mifiboseta, syna Jonatana, syna Saulova, pro přísahu Hospodinovu, která vázala Davida s Jonatanem, synem Saulovým. – ', '2S 21:8': 'Vzal tedy král dva syny Resfy, dcery Ajovy, které porodila Saulovi, Armona a Mifiboseta, jakož i pět synů Meraby, dcery Saulovy, které byla porodila Hadrielovi, synu Berzellaje, který byl z Molati,', '2S 21:9': 'a vydal je v ruce Gabaonských; ti je pověsili na hoře před Hospodinem. Tak zahynulo těch sedm spolu zabitých v prvních dnech žně.', '2S 21:10': 'Resfa však, dcera Ajova, vzala houni, prostřela si ji na skále, od počátku žně, až na ně počala voda s nebe kapati, a nedala jich trhati ptákům ve dne ani zvěři v noci.', '2S 21:11': 'Když bylo Davidovi oznámeno, co učinila Resfa, dcera Ajova, ženina Saulova,', '2S 21:12': 'šel David a vzal kosti Saula a Jonatana, syna jeho, od obyvatelů Jabesu galaadského, kteří je byli tajně vzali z ulice betsanské, kdež je byli pověsili Filišťané, zabivše Saula na Gelboe.', '2S 21:13': 'Vzal tedy odtud kosti Saulovy jakož i kosti Jonatana, syna jeho, a sebravše také kosti těch, kteří byli (právě) pověšeni,', '2S 21:14': 'pochovali je s kostmi Saulovými a s kostmi Jonatana, jeho syna, v území Benjaminově v bočním lůžku hrobu Kisa, otce jeho; učinili vše, co byl přikázal král. Poté byl zase Bůh zemi milostiv.', '2S 21:15': 'Zase vznikla válka Filišťanů proti Israelovi, i táhl David a služebníci jeho s ním, a bojovali proti Filišťanům. Když však David ochaboval,', '2S 21:16': 'Jesbibenob z rodu Arafova, jehož kopí mělo železo, vážící tři sta lotů, a který měl za pasem nový meč, usiloval Davida zabíti.', '2S 21:17': 'Ale Abisaj, syn Sarviin, přispěl mu na pomoc, udeřil Filišťana a zabil jej. Tu zapřisáhli se muži Davidovi řkouce: „Nesmíš již jíti s námi do boje, abys nezhasil svíce Israelovy!"', '2S 21:18': 'Ve druhé válce v Gobu proti Filišťanům, Sobochaj Husaťan zabil Safu z rodu Arafova [z pokolení obřího].', '2S 21:19': 'Ve třetí válce v Gobu proti Filišťanům zabil Bohdan, syn Lesův, tkadlec betlémský, (bratra) Goljáše Geťana; dřevo jeho kopí bylo jako vratidlo tkalcovské.', '2S 21:20': 'Čtvrtá válka byla v Getu; v té byl muž vysoký, který měl na rukou i na nohou po šesti prstech, tedy (úhrnem) dvacetčtyři, a byl z rodu Arafova.', '2S 21:21': 'Když se Israelovi rouhal, zabil ho Jonatan, syn Samy, bratra Davidova.', '2S 21:22': 'Ti čtyři narodili se v Getu, byli z rodu Arafova a padli rukou Davidovou a služebníků jeho.', '2S 22:1': 'David pronesl k Hospodinu slova této písně v den, kdy ho vysvobodil Hospodin z ruky všech nepřátel jeho, i z ruky Saulovy. – ', '2S 22:2': 'Řekl: Hospodin je skála má i pevnost; on je také vysvoboditel můj.', '2S 22:3': 'Bůh je má síla, doufat budu v něho; štít můj je, jakož i roh záchrany mé; vyvýšení mé a útočiště, spasitel můj, který mě násilí zbavil.', '2S 22:4': 'Chvály hodného vzýval jsem Hospodina, a tak nepřátel svých byl jsem zproštěn.', '2S 22:5': 'Obklíčily mě totiž hrůzy smrti, přívaly onoho světa mne poděsily.', '2S 22:6': 'Provazy pekel mě dokola zatahovaly, náhle mě překvapila tenata smrti.', '2S 22:7': 'V soužení svém vzýval jsem Hospodina, Boha svého jsem se dovolával; a on vyslyšel z paláce svého hlas můj, naříkání mé došlo jeho sluchu.', '2S 22:8': 'Pohnula a zachvěla se země, hory v základech rozkolísaly se, zatřásly se, neb se hněval.', '2S 22:9': 'Počal vystupovat kouř z jeho chřípí, a z úst jeho oheň zžírající, uhlí od něho se rozpálilo.', '2S 22:10': 'Nebesa naklonil a dolů se snesl, mrákotu maje pod nohama svýma.', '2S 22:11': 'Vystoupil na cheruby, a (pak) letěl, na perutech větrných se vznášel.', '2S 22:12': 'Ze tmy si učinil kol sebe takořka závoj a cedí vodu s nebes zamračených.', '2S 22:13': 'Od záblesku jeho obličeje uhlí řeřavé se rozpaluje.', '2S 22:14': 'Tu počal Hospodin hřímati s nebe dolů, Svrchovaný vydávati hlas svůj.', '2S 22:15': 'Vyslal (svoje) střely a rozptýlil je, zablýskal svými blesky a zahladil je.', '2S 22:16': 'Tu se ukázaly propasti mořské, obnaženy byly základy země, protože (jim) Hospodin začal hrozit, protože zavanul dech jeho rozhorlení.', '2S 22:17': 'Vztáhnuv ruku s výše, uchopil mě, vytáhl mě ze spoust velké vody.', '2S 22:18': 'Zbavil mě mocného protivníka mého a mých nepřátel; byliť silnější mne.', '2S 22:19': 'Přepadl mě náhle v den mé tísně, avšak Hospodin stal se oporou mojí.', '2S 22:20': 'Vyvedl mě na prostranství volné, vysvobodil mě, že jsem se mu líbil.', '2S 22:21': 'Odplatil mi Pán dle mé spravedlnosti, a dle čistoty rukou mých odměnil mě.', '2S 22:22': 'Neboť dbal jsem Hospodinových cest, bezbožně jsem se nespustil Boha svého.', '2S 22:23': 'Mělť jsem na očích všecka jeho práva, a jeho příkazů jsem neodmítal.', '2S 22:24': 'Byl jsem dokonale poctivý k němu, a své nepravostí jsem se střehl.', '2S 22:25': 'Ano, to odplatil mi Pán dle mé správnosti, a že ruce mé čisty jsou před jeho tváří.', '2S 22:26': '(Neboť) ke svatým se chováš svatě, a k rekům (věrnosti) dokonale (věrně).', '2S 22:27': 'S vybranými vybraně si vedeš, s úskočným však dle jeho úskočnosti.', '2S 22:28': 'Lidi ubohé ty zachraňuješ, a svým zrakem pyšné ponižuješ.', '2S 22:29': 'Ano, tys má svíce, Hospodine, ty, Pane, temnost moji osvěcuješ.', '2S 22:30': 'Ano, v tobě běžím přepásaný, v Bohu mém já přeskakuji hradbu.', '2S 22:31': 'Bůh – neposkvrněny jsou cesty jeho, výroky Hospodinovy zčištěny ohněm; štít jest on všech, kteří doufají v něho.', '2S 22:32': '(Nebo) kdo je Bůh krom Hospodina? a kdo Silný kromě našeho Boha,', '2S 22:33': 'Boha, který přepásal mě silou, a mou cestu dokonale srovnal?', '2S 22:34': 'Rovné jelenům činil nohy moje, a na výšiny mé postavil mě.', '2S 22:35': 'Vycvičil mi ruce do zápasu, učinil takořka kovový luk z mých paží.', '2S 22:36': 'Ty jsi poskytl mi štít své spásy, blahosklonnost tvá mě zveličila.', '2S 22:37': 'Uvolnil jsi moje kroky pode mnou, a mé kotníky neochabovaly.', '2S 22:38': 'Stíhal jsem své nepřátele a potřel; nevrátil jsem se, až jsem je zničil.', '2S 22:39': 'Zahubil jsem je a zlomil, že nepovstali, (ale) leželi mi pod nohama.', '2S 22:40': 'Tys mě přepásal silou do zápasu, srazils pode mne mé protivníky.', '2S 22:41': 'Nepřátel mých vydal jsi mi šíji, nenávistníků mých, a tak jsem je zničil.', '2S 22:42': 'Volali, nebyl však, kdo by je vysvobodil; k Hospodinu, avšak neslyšel jich.', '2S 22:43': 'Zdrtil jsem je jako na zemi prach, jak bláto ulic jsem je zetřel a zdupal.', '2S 22:44': 'Zachránils mě, když se lid můj vzbouřil; střehl jsi mne, bych byl hlavou národů.', '2S 22:45': 'Lidé kterých jsem neznal (prv), sloužili mi; cizinci, (kteří) mi (prve) odpírali, (potom) na slovo mne poslouchali.', '2S 22:46': 'Synové ciziny se vysílili, ve svých úzkostech pak krčili se.', '2S 22:47': 'Živ buď Hospodin a požehnán Bůh můj; vynášen buď silný Bůh mé spásy!', '2S 22:48': 'Bože, tys mi dopřál odvety dojít, a ty podmanil jsi národy mně;', '2S 22:49': 'Tys mě vyvedl z mých protivníků, nad mé nepřátele povýšils mě, ty jsi nespravedlivce mě zbavil.', '2S 22:50': 'Proto tě slavím, Pane, mezi národy a jménu tvému prozpěvuji píseň.', '2S 22:51': 'Tobě, jenž velice pomáháš svému králi, a milost činíš svému pomazanému, Davidu i rodu jeho na věky.', '2S 23:1': 'Toto pak jsou poslední slova Davidova: Řekl David, syn (to) Isaijův, řekl muž, jemuž se dostalo zaslíbení o pomazaném Boha Jakobova, (řekl) výtečný pěvec Israelův.', '2S 23:2': 'Duch (to) Hospodinův, (který) mnou mluví a řeč jeho (prochází) jazykem mým.', '2S 23:3': '(Ke mně) promlouvá Bůh Israelův, ke mně mluví Silný Israelův: „Nad lidmi kdo panuje spravedlivě, ten, kdo panuje (jim) v bázni Boží,', '2S 23:4': 'je jako zora při východu slunce, která rdí se zrána, kdy není mraků, a jako bylina ze země pučící deštěm.', '2S 23:5': 'Ačkoli nebyl tak velký před Bohem dům můj, přece úmluvu věčnou učinil se mnou, v každé příčině pevnou, utvrzenou, že všecko blaho mé, vše, co si přeji, (se plní), a že v tom nic není, co by se nedařilo.', '2S 23:6': 'Všichni však zlí budou vypleněni jak trní, které (holou) rukou nebývá bráno,', '2S 23:7': 'ale kdokoli chce dotknout se ho, zbrojí se železem a od kopí dřevcem; ohněm zapálené shoří až na prach."', '2S 23:8': 'Toto jsou jména Davidových junáků: Sedící na sedadle, nejmoudřejší, kníže mezi třemi; ten je jako útloučký dřevní červíček a přece pobil osm set (mužů) jedním rázem.', '2S 23:9': 'Po něm je Eleazar, syn Dodův, Ahohovec. Byl mezi třemi junáky, kteří byli s Davidem. Když Filišťané zhaněli (Israele), když shromáždili se tam k boji,', '2S 23:10': 'a když mužstvo Israelovo ustoupilo, on stál a bil Filišťany, až mu ruka zemdlela a ztrnulá s mečem; ten den způsobil Hospodin veliké vítězství, a lid, který byl utekl, vrátil se, aby sebral kořist se zabitých.', '2S 23:11': 'A po něm (je) Semma, syn Ageův z Charodu. Kdysi shromáždili se Filišťané v Lechi, kde bylo pole plné čočky. Když pak lid před Filišťany utekl,', '2S 23:12': 'stál on prostřed toho pole, bránil ho a porazil Filišťany; i způsobil Hospodin veliké vítězství.', '2S 23:13': 'Ti tři, kteří byli prvními ze třicíti, vytáhli také již před tím a přišli v dobu žně k Davidovi do jeskyně Odollam. Když leželo vojsko Filišťanů v Údolí obřím,', '2S 23:14': 'byl David v pevnosti, avšak Betlem byl obsazen Filišťany.', '2S 23:15': 'I vyslovil David žádost: „Kéž mi dá někdo napít se vody z cisterny, která je v Betlémě u brány!"', '2S 23:16': 'Pronikli tedy ti tři junáci vojskem Filišťanů, navážili vody z cisterny betlemské, která byla u brány, a přinesli Davidovi; on však nechtěl píti, ale vylil ji v obět Hospodinu', '2S 23:17': 'řka: „Chraniž mne Hospodin, abych to učinil! Mám píti krev těchto lidí, kteří šli s nebezpečím života?" Nechtěl tedy píti. To učinili tři největší junáci.', '2S 23:18': 'Také Abisaj, bratr Joabův, syn Sarviin, byl prvním ze třiceti. Ten pozdvihl kopí své proti třem stům a pobil je; byl slavný mezi třiceti,', '2S 23:19': 'ano byl z těch třiceti nejznamenitější, takže byl knížetem mezi nimi, ale třem prvním se nevyrovnal.', '2S 23:20': 'Pak byl Banajáš, syn Jojady, muže velmi udatného, velikých činů, z Kabseelu; ten zabil dva lvy moabské, ten se spustil a zabil lva v cisterně toho času, kdy byl sníh;', '2S 23:21': 'ten zabil také kteréhos Egypťana, muže, který stál za podívanou; ten měl v rukou kopí, i vyšel na něho s holí, mocí vytrhl Egypťanovi kopí z ruky a zabil ho jeho (vlastním) kopím.', '2S 23:22': 'To učinil Banajáš, syn Jojadův;', '2S 23:23': 'též on byl slavný mezi třiceti junáky; vynikal nad těch třicet, avšak (oněm) třem se nevyrovnal; David si ho učinil nad svou osobní stráží.', '2S 23:24': 'Asael, bratr Joabův, patřil do (těch) třiceti; Elchanan, syn Dodův z Betlema,', '2S 23:25': 'Semma z Harodu, Elika z Harodu,', '2S 23:26': 'Heles z Faltu, Hira, syn Akkesův z Tekuy,', '2S 23:27': 'Abiezer z Anatotu, Sobochaj z Husy,', '2S 23:28': 'Selmon Ahohovec, Marahaj, Netofan,', '2S 23:29': 'Heled, syn Baanův, také Netofan, Itaj, syn Ribajův z Gabay Benjaminovců,', '2S 23:30': 'Banajáš, Faratoňan, Heddaj z údolí Gaas,', '2S 23:31': 'Abialbon, Araban, Azmavet z Beromi,', '2S 23:32': 'Eliaba, Salaboňan, synové Jassenovi, Jonatan,', '2S 23:33': 'syn Semmy z Orori, Ahiam, syn Sararův, Arořan,', '2S 23:34': 'Elifelet, syn Aasbaje, Maachana, Eliam, syn Achitofelův, Gelan,', '2S 23:35': 'Hesraj z Karmelu, Faraj z Arabu,', '2S 23:36': 'Igaal, syn Natanův ze Soby, Bonni z Gaddu,', '2S 23:37': 'Selek, Ammoňan, Naharaj, Beroťan, oděnec Joaba, syna Sarviina,', '2S 23:38': 'Ira, Jetřan, Gareb, také Jetřan,', '2S 23:39': 'a Urjáš, Heťan. Úhrnem třicet sedm.', '2S 24:1': 'Opět probudil se hněv Hospodinův proti Israelovi; neboť ponukl Davida na ně, aby řekl: „Jdi, sečti lid israelský i judský!"', '2S 24:2': 'Řekl tedy král Joabovi a velitelům svého vojska: „Projděte všecky kmeny israelovy od Danu až do Bersaby, a sečtěte lid, abych věděl počet jeho."', '2S 24:3': 'I řekl Joab králi: „Přidejž Hospodin, Bůh tvůj, k lidu tvému tolik, kolik ho nyní jest, ano rozmnož ho stonásobně před očima pána mého, krále; ale co míní pán můj, král, takovou věcí?"', '2S 24:4': 'Protože však nabyla vrchu řeč králova nad slovy Joaba i vojevůdců, vyšel Joab a vojevůdcové od krále, aby sečetli lid Israelův.', '2S 24:5': 'Přešedše Jordán přišli do Aroeru, na pravou stranu města, které je v údolí Gad;', '2S 24:6': 'pak přešli přes Jazer do Galaadu, jakož i do nížiny Hodsi, a přišli do lesů Danových.', '2S 24:7': 'U Sidonu zahnuvše, ubírali se blízko zdí Tyru, (prošli) všecku zemi Hevejských a Kanaanských, a přišli na jih Judska, do Bersaby.', '2S 24:8': 'Zchodivše všecku zemi přibyli po devíti měsících a dvacíti dnech do Jerusalema,', '2S 24:9': 'a Joab odevzdal soupis lidu, který byl sepsal, králi. I nalezeno bylo z Israele osmkrát sto tisíc mužů silných, kteří mohli tasiti meč; z Judy pak pětkrát sto tisíc bojovníků.', '2S 24:10': 'Když byl lid sečten, počalo mocně Davidovi bušiti srdce, i řekl David Hospodinovi: „Zhřešil jsem těžce, učiniv to; ale prosím, Hospodine, odejmi nepravost služebníka svého, že jsem příliš bláhově jednal!"', '2S 24:11': 'Když tedy David ráno vstal, řekl Hospodin Gadovi, proroku, [a vidci] Davidovu:', '2S 24:12': '„Jdi a rci Davidovi: Toto praví Hospodin: Tři věci jsou ti dány na vybranou; vyvol (si) jednu z nich, kterou chceš, abych ti (ji) učinil."', '2S 24:13': 'Přišel tedy Gad k Davidovi a oznámil mu řka: „Buď přijde na tě tříletý hlad v zemi tvé, nebo tři měsíce budeš utíkati před nepřáteli svými, ani tě budou pronásledovati, anebo tři dny bude mor v zemi tvé. Nyní tedy rozmysli se a viz, jakou mám odpověď dáti tomu, který mne poslal."', '2S 24:14': 'I řekl David Gaelovi: „Soužen jsem náramně; ale lépe jest, abych upadl v ruce Hospodinovy – jeť veliké jeho milosrdenství – nežli v ruce lidské."', '2S 24:15': 'I seslal Hospodin mor na Israele, od jitra toho až do ustanoveného času, a zemřelo z lidu od Danu až do Bersaby sedmdesát tisíc mužů.', '2S 24:16': 'Když však vztáhl anděl Hospodinův ruku svou na Jerusalem, aby jej hubil, slitoval se Hospodin nad soužením a řekl andělu bijícímu lid: „Dosti; zadrž teď (už) ruku svou!" Byl pak anděl Hospodinův u humna Areuny Jebuského.', '2S 24:17': 'Když viděl David anděla, an bije lid, řekl Hospodinu: „Já jsem ten, kdo zhřešil; já jsem nesprávně učinil; tito, kteří jsou jako ovce, co učinili? Nechat obrátí se – prosím – ruka tvá proti mně a proti domu otce mého."', '2S 24:18': 'Toho dne přišel Gad k Davidovi a řekl mu: „Jdi nahoru a vystav oltář Hospodinu na humně Areuny Jebuského."', '2S 24:19': 'David tedy šel podle Gaelovy řeči, kterou mu byl přikázal Hospodin.', '2S 24:20': 'Areuna pohleděv a uzřev, že král a služebníci jeho jdou k němu,', '2S 24:21': 'vyšel, poklonil se králi až k zemi, a řekl: „Jaká je toho příčina, že přichází pán můj, král, ke služebníku svému?" David mu odvětil: „Abych koupil od tebe humno, a vystavěl (na něm) Hospodinovi oltář, aby přestal mor, který se rozmohl v lidu."', '2S 24:22': 'I řekl Areuna Davidovi: „Račiž si (je) vzíti pán můj, král, a obětovati, jak se líbí jemu; máš tu býky k celopalu, jakož i vůz a jha býků na palivo.', '2S 24:23': 'Všecky ty věci dává Areuna králi." „Hospodin, Bůh tvůj" – řekl (dále) Areuna králi – „přijmi tvůj slib!"', '2S 24:24': 'Král mu však odpověděl: „Nikoli, jali ty chceš; ale za peníze (to) koupím od tebe; nebudu přece podávati Hospodinu, Bohu svému, celopalu, které mne nic nestojí!" Koupil tedy David humno i býky za padesát lotů stříbra.', '2S 24:25': 'A vystavěl tam David Hospodinovi oltář, a přinesl celopaly, jakož i pokojné oběti; Hospodin pak se slitoval nad zemí, a přestala rána, v Israeli.'}