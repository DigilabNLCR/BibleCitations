{'Da 1:1': 'Léta třetího vlády Joakima, krále judského, přišel Nabuchodonosor, král babylonský k Jerusalemu a oblehl jej;', 'Da 1:2': 'i vydal Pán v ruku jeho Joakima, krále judského a díl nádobí domu Božího; to odnesl do země Sennaar, do domu boha svého; vnesl je do klenotnice boha svého.', 'Da 1:3': 'I řekl král Asfenezovi, vrchnímu komorníkovi, aby vybral ze synů Israelových, z rodu královského nebo knížecího', 'Da 1:4': 'jinochy, na nichž by nebylo vady, sličné postavy, vnímavé pro všecku moudrost, schopné vzdělání, ukázněné, kteří by mohli konati službu v královském paláci; (řekl), aby je učil písmu a jazyku chaldejskému.', 'Da 1:5': 'Král jim také vykázal stravu na každý den ze svých pokrmů a z vína, jež on sám píval, aby tak chováni jsouce tři roky, potom službu konali před králem.', 'Da 1:6': 'Byli pak mezi nimi z Judovců Daniel, Ananiáš, Misael a Azariáš.', 'Da 1:7': 'A vrchní komorník dal jim jména: Danielovi Baltasar, Ananiášovi Sidrach, Misaelovi Misach, Azariášovi Abdenago.', 'Da 1:8': 'Ale Daniel si umínil, že se neposkvrní (něčím) se stolu králova, nebo (něčím) z vína, jež on píval, i prosil vrchního komorníka, aby nebyl nucen poskvrniti se;', 'Da 1:9': 'Bůh dal Danielovi, že nalezl milost a soucit před vrchním komorníkem.', 'Da 1:10': 'I řekl vrchní komorník Danielovi: „Bojím se pána svého krále, který vykázal vám pokrm a nápoj: uzří-li totiž tváře vaše hubenější než ostatních jinochů, souvěkých s vámi, uvalíte na mou hlavu soud králův."', 'Da 1:11': 'Tu řekl Daniel malasarovi, kterého byl ustanovil vrchní komorník nad Danielem, Ananiášem, Misaelem a Azariášem:', 'Da 1:12': '„Zkus nás, prosím, služebníků svých po deset dní: budiž nám dávána k jídlu zelenina a voda k piti;', 'Da 1:13': 'ohledej pak tváře naše a tváře jinochů, kteří jídati budou pokrm královský, a jak uvidíš; nalož se služebníky svými."', 'Da 1:14': 'I dal si říci v té věci a zkoušel jich po deset dní.', 'Da 1:15': 'A po desíti dnech se ukázalo, že tváře jejich jsou lepší a tlustší nežli všech (ostatních) jinochů, kteří požívali pokrmu královského.', 'Da 1:16': 'Tedy malasar kázal odnášeti víno, jež měli píti a dával jim zeleniny.', 'Da 1:17': 'A těm jinochům dal Bůh vědění a porozumění pro každé písmo a moudrost; Danielovi pak dal pochopení všech vidění a snů.', 'Da 1:18': 'Když pak se skončila lhůta, po které podle příkazu králova měli býti předvedeni, uvedl je vrchní komorník před Nabuchodonosora.', 'Da 1:19': 'Král rozmlouval s nimi, a nenalezl mezi všemi takových, jako byl Daniel, Ananiáš, Misael a Azariáš. I zůstali ve službě králově.', 'Da 1:20': 'A ve všem, co se týkalo moudrosti a rozumu, nač se jich král tázal, nalezl v nich desetkrát více než ve všech hadačích a zaklinačích, kteří byli v celé říši jeho.', 'Da 1:21': 'Tím pak Daniel byl ještě prvního roku krále Cyra.', 'Da 2:1': 'Léta druhého vlády Nabuchodonosorovy měl Nabuchodonosor sen; i zděsil se duch jeho a po spánku (dalším) bylo veta.', 'Da 2:2': 'Tu rozkázal král, by svoláni byli hadači, zaklinači, čarodějové a Chaldové, aby oznámili králi, co se mu bylo zdálo. Přišli tedy a stáli před králem.', 'Da 2:3': 'I řekl jim král: „Snil jsem sen, ale na mysli jsa omámen, nevím, co se mně zdálo."', 'Da 2:4': 'I odpověděli Chaldové králi aramsky: „Králi, na věky živ bud! Pověz sen svým sluhům, a podáme (ti) výklad jeho!"', 'Da 2:5': 'Tu král ujav slovo řekl Chaldům: „Toto ustanovuji pevně: nepovíte-li mi, co se mně zdálo, a nevyložíte-li mi toho, zahynete vy a domy vaše budou zabrány.', 'Da 2:6': 'Jestli mi však povíte, co se mně zdálo a vyložíte-li mi to, odměny a dary a mnoho cti dostanete ode mne;: protož sen a výklad jeho mi povězte!"', 'Da 2:7': 'Ujavše slovo, podruhé řekli: „Račiž král pověděti sen svým sluhům, i podáme výklad jeho".', 'Da 2:8': 'Král ujav slovo řekl: „Jasně chápu, že chcete nabýti času, nevědouce, že jsem vydal ustanovení pevné.', 'Da 2:9': 'Pročež nepovíte-li mi toho snu, jeden (jen) úsudek budu míti o vás: výklad klamný a plný podvodu chcete si smysliti a přednésti mně, až vyprší něco času. Protož sen mi povězte, bych zvěděl, že jste také s to, abyste podali pravý jeho výklad".', 'Da 2:10': 'Tu Chaldové ujavše slovo před králem řekli: „Není člověka na zemi, který by požadavku tvému, králi, mohl učiniti zadost; ale také žádný král sebevětší a mocnější nedoptává se na takovou věc některého hadače nebo zaklinače nebo Chalda.', 'Da 2:11': 'Neboť požadavek tvůj, králi, jest těžký, a nikoho nelze nalézti, kdo by mu učinil zadost před králem, kromě bohů, kteří nesídlí mezi lidmi".', 'Da 2:12': 'Král slyše to v prchlivosti a ve hněvu velikém přikázal, by zahynuli všichni mudrci babylonští.', 'Da 2:13': 'Když ortel vyšel, a mudrci měli býti (již) pobíjeni, hledali také Daniela a druhů jeho, aby popraveni byli.', 'Da 2:14': 'Tu Daniel vyptával se na rozkaz a na rozsudek Ariocha, velitele královského vojska, který byl vyšel, aby zabíjel babylonské mudrce.', 'Da 2:15': 'Ptal se toho královského zmocněnce, pro kterou příčinu tak ukrutný rozkaz od krále vyšel. Když pak tu věc Arioch Danielovi oznámil,', 'Da 2:16': 'odebral se Daniel ke králi s prosbou za čas, aby mohl králi podati výklad.', 'Da 2:17': 'Všed pak do svého domu, oznámil věc druhům svým, Ananiášovi, Misaelovi a Azariášovi,', 'Da 2:18': 'aby si vyprosili milosrdenství před Bohem nebes pro toto tajemství, a nezahynuli Daniel a druhové jeho s: ostatními mudrci babylonskými.', 'Da 2:19': 'Tehdy zjeveno bylo Danielovi tajemství to nočním viděním. I dobrořečil Daniel Bohu nebes.', 'Da 2:20': 'Ujav slovo řekl: „Buď jméno Páně požehnáno od věků až na věky! Neboť moudrost a síla jest jeho.', 'Da 2:21': 'On mění časy i věky, svrhuje krále a ustanovuje; dává moudrost moudrým, a rozum rozumným.', 'Da 2:22': 'On zjevuje věci hluboké, to, co skryto jest, zná, co ve tmě jest, a světlo jest u něho.', 'Da 2:23': 'Tebe, Bože našich otců, velebím a chválím, žes moudrost a sílu mi udělil; žes mi nyní ukázal, zač jsme tě prosili, neboť záhadu královu rozřešil jsi nám."', 'Da 2:24': 'Potom Daniel všed k Ariochovi, jejž byl král ustanovil, aby pobil babylonské mudrce, takto k němu mluvil: „Nezahlazuj mudrců babylonských; uved mne před krále, a já podám králi výklad!"', 'Da 2:25': 'Tu Arioch rychle uvedl Daniela ke králi a řekl mu: „Našel jsem jednoho z judských zajatců, jenž podá králi výklad."', 'Da 2:26': 'Král ujav slovo řekl Danielovi, jehož jméno bylo Baltasar: „Můžeš-li mi v pravdě pověděti sen, jejž jsem měl i výklad jeho?"', 'Da 2:27': 'Daniel ujav před králem slovo řekl: „Tajemství, na něž se král doptává, mudrci, zaklinači, hadači a věštci nemohou králi nikterak vyložiti.', 'Da 2:28': 'Jest však Bůh na nebi, jenž odkrývá tajemství, a ten ukázal tobě, králi Nabuchodonosore, co přijíti má v posledních dobách. Co se ti zdálo, co viděla hlava tvá na lůžku, bylo toto:', 'Da 2:29': 'Ty, králi, počal jsi mysliti na svém lůžku, co se v budoucnosti stane, a ten, jenž odkrývá tajemství, ukázal tobě, co má přijíti.', 'Da 2:30': 'Také mně to tajemství odkryto bylo, ne však proto, že jest ve mně více moudrosti než ve všech ostatních živých, ale proto, aby králi výklad podán byl, a myšlení mysli své aby zvěděl.', 'Da 2:31': 'Tys, králi, viděl: Hle, cosi jako veliká socha; socha ta veliká a postavy vysoké stála proti tobě, a vzezření její bylo hrozné.', 'Da 2:32': 'Hlava té sochy byla z nejlepšího zlata, prsa a ramena ze stříbra; břicho a bedra z mědi;', 'Da 2:33': 'stehna byla železná, nohy pak byly dílem železné a dílem hliněné.', 'Da 2:34': 'Hleděls tak (na to), až se utrhl bez rukou (lidských) kámen s hory, udeřil sochu do nohou železných a hliněných a rozdrtil je.', 'Da 2:35': 'Tehdy roztříštěno bylo železo, hlína, měď, stříbro i zlato, a obrátilo se to jakoby v plevy letního humna, jež uchvacuje vítr a po nichž nezbývá ani stopy. Z kamene pak, který udeřil sochu, stala se veliká hora, a naplnil celou zemi.', 'Da 2:36': 'To byl ten sen. Také význam jeho povíme před tebou, králi!', 'Da 2:37': 'Tys král králů, jemuž Bůh nebes dal království a zámožnost a moc a slávu,', 'Da 2:38': 'v jehož. ruku dal všecko, kde sídlí lidé, zvěř polní i ptactvo nebeské, a pod jehož panství všecky věci postavil – ty jsi ta hlava zlatá.', 'Da 2:39': 'Po tobě pak povstane království jiné, menší tebe, stříbrné, poté království jiné, třetí měděné, jež panovati bude nad celou zemí.', 'Da 2:40': 'A království čtvrté bude jako železo. Jako železo drobí a tříští všecky věci, tak ono rozdrobí a roztříští toto všecko.', 'Da 2:41': 'Žes pak viděl nohy a prsty dílem z hrnčířské hlíny a dílem železné (to znamená), že to království rozděleno bude; něco železné pevnosti bude míti, ježto jsi viděl, že smíšeno bylo železa hlinou.', 'Da 2:42': 'A prsty nohou odpola železné a odpola hliněné (znamenají, že) království bude zpola silné a zpola křehké.', 'Da 2:43': 'Železo pak smíšené s blátem a hlinou, jak jsi viděl, (znamená, že) budou sice slepena lidským semenem, nebudou však při sobě držeti, jako železo nemůže býti smíšeno s hlinou.', 'Da 2:44': 'A za dnů těch králů zřídí Bůh nebes království, jež na věky nebude zničeno, a toho království jeho nedostane se jinému národu; rozdrobí a dokonale zničí všecky ony říše, samo však státi bude na věky', 'Da 2:45': 'tak, jak jsi viděl, že s hory bez rukou utrhl se kámen, a rozdrtil hlínu, železo, měď, stříbro a zlato. Veliký Bůh ukázal králi, které věci příště přijdou. Pravdivý jest ten sen a spolehlivý jeho výklad."', 'Da 2:46': 'Tu král padl na tvář, poklonil se Danielovi a přikázal, aby mu obětovali oběti a kadidlo.', 'Da 2:47': 'Ujav pak slovo král řekl Danielovi: „Opravdu, bůh váš jest bůh bohů a pán králů, a zjevuje tajemství, kdyžtě ty mohl jsi odkrýti tajemství toto."', 'Da 2:48': 'Tehdy povýšil král Daniela na výsost, dary mnohé a veliké dal jemu, a ustanovil jej vladařem nad celou župou Babylonskou, jakož i představeným všech mudrců babylonských.', 'Da 2:49': 'Daniel vymohl také na králi, že odevzdal správu župy Babylonské Sidrachovi, Misachovi a Abdenagovi; Daniel pak sám zůstal u dvora královského,', 'Da 3:1': 'Král Nabuchodonosor dal udělati zlatou sochu, šedesát loket vysokou a šest loket širokou, a kázal ji postaviti na rovině Dura v župě Babylonské.', 'Da 3:2': 'A Nabuchodonosor král poslal (posly), by shromáždili satrapy, úředníky, soudce, vůdce, vladaře, správce, zkrátka všecky činovníky žup, aby se sešli k posvěcení sochy, již byl dal postaviti Nabuchodonosor král.', 'Da 3:3': 'Tu se shromáždili satrapové, úředníci, soudcové, vladaři, velmoži, kteří v moci postaveni byli, zkrátka všichni činovníci žup, aby se zúčastnili posvěcení sochy, již byl dal postaviti Nabuchodonosor král. I postavili se před sochou, již byl dal postaviti Nabuchodonosor král.', 'Da 3:4': 'A hlasatel volal zvučným hlasem: „Vám, národům, kmenům a jazykům se ohlašuje:', 'Da 3:5': 'V tu chvíli, jak uslyšíte zvuk rohu, píšťaly, citary, sambuky, žaltáře, symfonie a jiných nástrojů hudebních, padnouce klanějte se zlaté soše, kterou byl dal postaviti Nabuchodonosor král.', 'Da 3:6': 'A kdyby někdo nepadl a neklaněl se, v tu chvíli uvržen bude do pece, do hořícího ohně.', 'Da 3:7': 'Proto hned jak uslyšeli všichni lidé zvuk rohu, píšťaly, citary, sambuky, žaltáře, symfonie a jiných nástrojů hudebních, všichni národové, kmenové a jazykové, padše klaněli se zlaté soše, již byl dal postaviti Nabuchodonosor král.', 'Da 3:8': 'Hned však přistoupivše (muži) Chaldejští žalovali na Judovce.', 'Da 3:9': 'Řekli Nabuchodonosorovi králi: „Králi, na věky buď živ!', 'Da 3:10': 'Ty, králi, vydals ustanovení, aby každý, kdo uslyší zvuk rohu, píšťaly, citary, sambuky, žaltáře, symfonie a jiných hudebních nástrojů, padl a klaněl se zlaté soše;', 'Da 3:11': 'a kdo by nepadl a neklaněl se, aby uvržen byl do pece, do hořícího ohně.', 'Da 3:12': 'Jsou však muži z Judska, jež jsi byl ustanovil, nad správou župy Babylonské, Sidrach, Misach a Abdenago: ti mužové, králi, pohrdli tvým ustanovením: bohů tvých nectí, a zlaté soše, již jsi byl dal postaviti, nechtějí se klaněti."', 'Da 3:13': 'Tu Nabuchodonosor v prchlivosti a v hněvu rozkázal, aby přivedeni byli Sidrach, Misach a Abdenago; i byli hned přivedeni před krále.', 'Da 3:14': 'Nabuchodonosor král ujav slovo řekl jim: „Opravdu-li, Sidrachu, Misachu a Abdenago, bohů mých nechcete ctíti a zlaté soše, již jsem dal postaviti nechcete se klaněti?', 'Da 3:15': 'Nuže teď, jste-li ochotni, – v tu chvíli, jak uslyšíte zvuk rohu, píšťaly, citary, sambuky, žaltáře, symfonie a jiných hudebních nástrojů, padnouce klanějte se soše, již jsem dal udělati; nebudete-li však chtíti se klaněti: v tu chvíli uvrženi budete do pece, do hořícího ohně; a který jest ten Bůh, jenž by vás vytrhnouti mohl z ruky mé?"', 'Da 3:16': 'Sidrach, Misach a Abdenago, ujavše slovo řekli králi Nabuohodonosorovi: „Netřeba nám, abychom ti na to odpověděli.', 'Da 3:17': 'Neboť hle, Bůh náš, jejž ctíme, může vytrhnouti nás z pece, z hořícího ohně, a z rukou tvých, ó králi, vysvoboditi.', 'Da 3:18': 'Avšak i kdyby to nebyla vůle jeho, známo buď králi, že bohů tvých ctíti a zlaté soše, již jsi dal postaviti, klaněti se nebudeme!"', 'Da 3:19': 'Tu byl Nabuchodonosor plný prchlivosti.– až se vzezření tváře jeho znetvořilo – proti Sidrachovi, Misachovi a Abdenagovi, i rozkázal, aby rozpálena byla pec sedmkrát více než obyčejně ji rozpalovali.', 'Da 3:20': 'Nejsilnějším pak mužům z vojska svého rozkázal, aby svížíce nohy Sidrachovi, Misachovi a Abdenagovi, uvrhli je do pece, do hořícího ohně.', 'Da 3:21': 'I byli hned oni muži svázáni a se svými spodky, čepicemi, obuví, zkrátka šaty uvrženi doprostřed pece, do hořícího ohně.', 'Da 3:22': 'Protože královský rozkaz naléhal, a pec byla rozpálena náramně: zabil ohnivý plamen ty muže, kteří do něho uvrhli Sidracha, Misacha a Abdenaga,', 'Da 3:23': 'ti tři muži pak, totiž Sidrach, Misach a Abdenago padli svázáni jsouce doprostřed pece, do hořícího ohně.', 'Da 3:24': 'I procházeli se uprostřed plamene chválíce Boha a dobrořečíce Pánu.', 'Da 3:25': 'Azariáš stál a modlil se takto: Otevřev ústa uprostřed ohně řekl:', 'Da 3:26': '„Požehnaný jsi, Pane Bože otců našich, a chvályhodné i slavné jest jméno tvé na věky,', 'Da 3:27': 'neboť jsi spravedlivý ve všem, co jsi nám učinil; všecky činy tvé jsou správné, cesty tvé přímé, a soudy tvé jsou spravedlivé.', 'Da 3:28': 'Neboť jsi vykonal soudy správné ve všem, co jsi uvedl na nás i na Jerusalem, svaté město našich otců; neboť podle práva a spravedlnosti uvedl jsi to všecko na nás pro hříchy naše.', 'Da 3:29': 'Neboť jsme hřešili, nesprávně činili odstoupivše od tebe, provinili jsme se ve všech věcech,', 'Da 3:30': 'příkazů tvých jsme neposlouchali, nechovali jsme se, nečinili jsme, jak jsi byl přikázal nám, by nám dobře bylo.', 'Da 3:31': 'Proto všecko, cokoli jsi uvedl na nás, vše co jsi učinil nám, podle práva a spravedlnosti jsi učinil;', 'Da 3:32': 'vydal jsi nás v ruce nepřátel našich, bezbožných, nejnešlechetnějších odpadlíků, a králi nespravedlivému, nejnešlechetnějšímu, jemuž rovna není na celém světě;', 'Da 3:33': 'a nyní nesmíme otevříti ústa, hanby a hany se dostalo tvým sluhům, těm, kteří tebe ctí.', 'Da 3:34': 'Nevydávej nás na věky, prosíme, pro své jméno, neruš úmluvy své;', 'Da 3:35': 'neodpírej nám milosrdenství svého pro Abrahama, miláčka svého, pro Isáka, služebníka svého, a pro Jakoba, svatého svého,', 'Da 3:36': 'jimž jsi slíbil, že rozmnožíš potomstvo jejich jako hvězdy nebeské a jako písek na břehu mořském.', 'Da 3:37': 'Jsmeť, Pane, zmenšeni více než kterýkoliv národ, a poníženi jsme na celé zemi dnes pro své hříchy.', 'Da 3:38': 'Neníť toho času knížete, není vůdce, není proroka, není celopalu, není oběti krvavé ni nekrvavé, není kadidla, není místa, kde bychom mohli podávati své prviny před tebou,', 'Da 3:39': 'bychom došli tvého milosrdenství. Ale s myslí zkroušenou a s duchem poníženími buďme přijati!', 'Da 3:40': 'Jako celopaly beranů a býků, jako tisíce tučných beránků: tak buď před tebou, co ti dnes v oběť přinášíme, takovou zálibu v tom měj, neboť nebývají zahanbeni, kteří doufají v tebe.', 'Da 3:41': 'Nyní tedy jdeme za tebou celým srdcem, bojíme se tebe, a hledáme obličeje tvého.', 'Da 3:42': 'Nezahanbuj nás, ale učiň s námi podle své dobroty, podle množství milosrdenství svého.', 'Da 3:43': 'Vysvoboď nás podle předivných svých skutků, a oslav jméno své, Pane.', 'Da 3:44': 'Ať jsou zahanbeni všichni, kteří utiskují sluhy tvé, ať se zklamou ve vší moci své, síla jejich buď rozdrcena!', 'Da 3:45': 'Ať vědí, že ty sám jsi Pán Bůh, a slavný po všem světě!', 'Da 3:46': 'Služebníci královi, kteří je byli (tam) uvrhli, nepřestávali podpalovati pec naftou, koudelí, smolou a chrastím,', 'Da 3:47': 'takže vyšlehoval plamen nad pec devětačtyřicet loket;', 'Da 3:48': 'vyšlehl a spálil ty z Chaldů, jež zastihl podle pece.', 'Da 3:49': 'Sestoupil totiž s Azariášem a druhy (jeho) anděl Páně do pece, a vyrazil plamen ohně z pece,', 'Da 3:50': 'a učinil, že byl prostředek jako když vane vítr z rosy: oheň naprosto se jich nedotekl, neučinil jim bolesti aniž je obtěžoval.', 'Da 3:51': 'Tehdy ti tři jako jedněmi ústy chválili, dobrořečili a oslavovali v peci Boha řkouce:', 'Da 3:52': 'Požehnaný jsi, Pane Bože otců našich; úctyhodný, slavný a nade všecko vyvýšený jsi na věky, A požehnané jméno tvé slavné, svaté; úctyhodné a nade všecko vyvýšené po všecky věky.', 'Da 3:53': 'Požehnaný jsi ve chrámě své svaté velebnosti; nade všecko úctyhodný a veleslavný na věky.', 'Da 3:54': 'Požehnaný jsi na trůně království svého; nade všecko úctyhodný a vyvýšený na věky.', 'Da 3:55': 'Požehnaný jsi ty, který vidíš do propasti a sedíš nad cheruby; úctyhodný a nade všecko vyvýšený na věky.', 'Da 3:56': 'Požehnaný jsi na nebeské obloze; úctyhodný a slavný na věky.', 'Da 3:57': 'Dobrořečte všecka díla Páně Pánu; chvalte a nade všecko ho vyvyšujte na věky.', 'Da 3:58': 'Dobrořečte andělé Páně Pánu; chvalte a nade všecko ho vyvyšujte na věky.', 'Da 3:59': 'Dobrořečte nebesa Pánu; chvalte a nade všecko ho vyvyšujte na věky.', 'Da 3:60': 'Dobrořečte všecky vody, které jsou nad nebesy Pánu; chvalte a nade všecko ho vyvyšujte na věky.', 'Da 3:61': 'Dobrořečte všecky moci Páně Pánu; chvalte a nade všecko ho vyvyšujte na věky.', 'Da 3:62': 'Dobrořeč slunce a měsíc Pánu; chvalte a nade všecko ho vyvyšujte na věky.', 'Da 3:63': 'Dobrořečte nebeské hvězdy Pánu; chvalte a nade všecko ho vyvyšujte na věky.', 'Da 3:64': 'Dobrořeč všecek déšť a rosa Pánu; chvalte a nade všecko ho vyvyšujte na věky.', 'Da 3:65': 'Dobrořečte všecky Boží větry Pánu; chvalte a nade všecko ho vyvyšujte na věky.', 'Da 3:66': 'Dobrořeč oheň i žár Pánu; chvalte a nade všecko ho vyvyšujte na věky.', 'Da 3:67': 'Dobrořeč mráz i vedro Pánu; chvalte a nade všecko ho vyvyšujte na věky.', 'Da 3:68': 'Dobrořečte krůpěje rosy a jíní Pánu; chvalte a nade všecko ho vyvyšujte na věky.', 'Da 3:69': 'Dobrořeč mráz i zima Pánu; chvalte a nade všecko ho vyvyšujte na věky.', 'Da 3:70': 'Dobrořeč led i sníh Pánu; chvalte a nade všecko ho vyvyšujte na věky.', 'Da 3:71': 'Dobrořečte noci i dni Pánu; chvalte a nade všecko ho vyvyšujte na věky.', 'Da 3:72': 'Dobrořeč světlo i temno Pánu; chvalte a nade všecko ho vyvyšujte na věky.', 'Da 3:73': 'Dobrořečte blesky i mračna Pánu; chvalte a nade všecko ho vyvyšujte na věky.', 'Da 3:74': 'Dobrořeč země Pánu; chval a nade všecko ho vyvyšuj na věky.', 'Da 3:75': 'Dobrořečte hory a pahorky Pánu; chvalte a nade všecko ho vyvyšujte na věky.', 'Da 3:76': 'Dobrořeč veškeré rostlinstvo na zemi Pánu; chval a nade všecko ho vyvyšuj na věky.', 'Da 3:77': 'Dobrořečte prameny Pánu; chvalte a nade všecko ho vyvyšujte na věky.', 'Da 3:78': 'Dobrořeč moře i řeky Pánu; chvalte a nade všecko ho vyvyšujte na věky.', 'Da 3:79': 'Dobrořečte veliké ryby a vše, co se hýbá ve vodách Pánu; chvalte a nade všecko ho vyvyšujte na věky.', 'Da 3:80': 'Dobrořečte všichni nebeští ptáci Pánu; chvalte a nade všecko ho vyvyšujte na věky.', 'Da 3:81': 'Dobrořečte všecka zvířata divoká i krotká Pánu; chvalte a nade všecko ho vyvyšujte na věky.', 'Da 3:82': 'Dobrořeč lidstvo Pánu; chval a nade všecko ho vyvyšuj na věky.', 'Da 3:83': 'Dobrořeč Israel Pánu; chval a nade všecko ho vyvyšuj na věky.', 'Da 3:84': 'Dobrořečte kněží Páně Pánu; chvalte a nade všecko ho vyvyšujte na věky.', 'Da 3:85': 'Dobrořečte služebníci Páně Pánu; chvalte a nade všecko ho vyvyšujte na věky.', 'Da 3:86': 'Dobrořečte duchové i duše spravedlivých Pánu; chvalte a nade všecko ho vyvyšujte na věky.', 'Da 3:87': 'Dobrořečte svatí a stísněného srdce Pánu; chvalte a nade všecko ho vyvyšujte na věky.', 'Da 3:88': 'Dobrořeč Ananiáši, Azariáši a Misaeli Pánu; chvalte a nade všecko ho vyvyšujte na věky. Neboť z pekel vytrhl nás a vyprostil z moci smrti; vysvobodil nás z prostřed plamene žhoucího, z prostřed ohně vytrhl nás.', 'Da 3:89': 'Chvalte Hospodina, neb je dobrý, neboť jest na věky milosrdenství jeho.', 'Da 3:90': 'Dobrořečte všichni nábožní Pánu, Bohu bohů, chvalte ho a děkujte mu, neboť po všecky věky trvá milosrdenství jeho.', 'Da 3:91': 'Tu Nabuchodonosor král ustrnul, spěšně vstal a řekl svým dvořenínům: „Zdali jsme neuvrhli tři muže svázané doprostřed ohně?" Ti odpovídajíce králi řekli: „Ano, králi!"', 'Da 3:92': '(Král) chopiv slovo řekl: „Aj, já vidím čtyři muže rozvázané, ani se procházejí uprostřed ohně, a není žádné poruchy na nich; a tvářnost čtvrtého podobna jest synu božímu."', 'Da 3:93': 'Tu přistoupil Nabuchodonosor ke dveřím peci, v níž hořel oheň, a řekl: „Sidrachu, Misachu a Abdenago, služebníci boha nejvyššího, vyjděte a pojďte sem!" I vyšel Sidrach, Misach a Abdenago z prostřed ohně.', 'Da 3:94': 'A shromáždivše se satrapové, úředníci, soudci a velmoži královští shledali, že žádné moci neměl oheň na těla jejich, že ani vlas hlavy jejich nebyl opálen, že spodky jejich nedoznaly škody, a že ani puchem ohně nenačichli.', 'Da 3:95': 'Tu vzkřikl Nabuchodonosor: „Požehnaný bůh jejich, bůh Sidracha, Misacha a Abdenaga, jenž poslal anděla svého a vytrhl služebníky své, kteří důvěřovali v něho! Slova králova nedbali a vydali svá těla, jen aby nemusili sloužiti a klaněti se žádnému bohu, kromě bohu svému.', 'Da 3:96': 'Proto vydávám ustanovení, aby každý kteréhokoliv národa, kmene nebo jazyka, kdokoliv by mluvil rouhavě proti bohu Sidrachovu, Misachovu a Abdenagovu, popraven byl a dům jeho rozbořen; neboť není jiného boha, který by mohl tak vysvoboditi."', 'Da 3:97': 'Poté povýšil král Sidracha, Misacha a Abdenaga v župě Babylonské.', 'Da 3:98': 'Nabuchodonosor král všem národům, kmenům a jazykům, kteří sídlí na veškeré zemi. Mnoho blaha vám!', 'Da 3:99': 'Divy a zázraky, jež učinil na mně Bůh nejvyšší, zalíbilo se mi ohlásiti.', 'Da 3:100': 'Divy jeho jak veliké, a zázraky jeho, jak mocné jsou! Království jeho jest království věčné, a panství jeho od pokolení do pokolení.', 'Da 4:1': 'Já Nabuchodonosor žil jsem spokojený ve svém domě a svěží ve svém paláci.', 'Da 4:2': 'Měl jsem (však) sen, který mne přestrašil; myšlenky mé na lůžku mém a vidění mé hlavy zarazily mne.', 'Da 4:3': 'I vyšlo ode mne ustanovení, by uvedeni byli přede mne všichni mudrci babylonští, aby mi podali výklad toho snu.', 'Da 4:4': 'Když vešli hadači, zaklinači, Chaldové a věštci, vypravoval jsem před nimi sen, ale výkladu jeho mi nemohli podati,', 'Da 4:5': 'až konečně vešel přede mne Daniel, jenž sluje Baltasar podle jména boha mého, jenž má v sobě ducha svatých bohů; také před ním sen jsem vypravoval:', 'Da 4:6': '„Baltasare, kníže hadačů, poněvadž vím, že ducha svatých bohů v sobě máš, a žádné tajemství není tobě nepřístupno, vidění snů mých, jež jsem měl (poslyš) a výklad jejich podej!"', 'Da 4:7': '„Vidění hlavy mé na mém lůžku: Viděl jsem – aj strom uprostřed země, výška jeho byla náramná.', 'Da 4:8': 'Veliký byl to strom a silný, výška jeho sahala k nebi; bylo jej viděti až na kraji světa.', 'Da 4:9': 'Listí jeho bylo velmi pěkné, ovoce jeho přehojné, pokrm pro všecky byl na něm. Pod ním odpočívala zvířata divoká, na ratolestech přebývali ptáci nebeští, a z něho živilo se všecko, co má tělo.', 'Da 4:10': 'Hleděl jsem u vidění hlavy své na lůžku a aj – strážný, – a byl svatý – sestoupil s nebe,', 'Da 4:11': 'volal silně a řekl: Podetněte strom ten, osekejte větve jeho, otlucte listí jeho a rozmetejte ovoce jeho; ať prchají zvířata, která jsou pod ním, a ptactvo s jeho větví!', 'Da 4:12': 'Ale pařez s kořeny v zemi nechtě; a svázán buď svazkem železným a měděným v trávě polní; rosou nebeskou buď smáčen, a se zvěří měj úděl v trávě země.', 'Da 4:13': 'Srdce jeho lidské ať se změní, srdce zvířecí budiž mu dáno, a sedmero časů nechť vyprší nad ním.', 'Da 4:14': 'Podle úradku strážných tak je stanoveno, přání a vůle svatých to jest, aby poznali živí, že Nejvyšší panuje nad královstvím lidským, že komukoli chce, je dává, a že i nejnižšího člověka jím pověřuje.', 'Da 4:15': 'Takový sen snil jsem já Nabuchodonosor král; ty tedy, Baltasare, podej [rychle] výklad jeho. Neboť všichni mudrci mé říše nemohou mi jej vyložiti; ty však můžeš, ježto duch svatých bohů je v tobě."', 'Da 4:16': 'Tu Daniel, jenž Baltasar slul, počal sám v sobě mlčky přemýšleti asi hodinu, a myšlenky jeho děsily jej. I ujal král slovo a řekl: „Baltasare, sen a výklad jeho neděsiž tebe!" Baltasar odpověděl a řekl: „Pane můj, sen tvým nepřátelům a výklad jeho tvým protivníkům!', 'Da 4:17': 'Strom, který jsi viděl, vysoký a silný, jehož výška sahala k nebi, který viděti bylo na celém světě,', 'Da 4:18': 'jehož ratolesti byly velmi pěkné a ovoce přehojné, na němž byl pokrm pro všecky, pod nímž sídlila zvěř polní, a na jehož ratolestech přebývali nebeští ptáci:', 'Da 4:19': 'Ty jsi to, králi, jenž jsi velikým a mocným se stal; velikost tvá vzrostla a došla až k nebi, a tvá moc (došla) až na kraj světa.', 'Da 4:20': 'Ze pak viděl král strážného svatého sestupovati s nebe a kázati: „Podetněte strom ten a rozmetejte jej, ale pařez s kořeny v zemi nechte, a svázán buď železem a mědí v trávě polní, rosou nebeskou buď skrápěn, a se zvěří buď potrava jeho, dokud nevyprší sedmero časů nad ním" – ', 'Da 4:21': 'toť jest výklad úradku, který vyšel od Nejvyššího proti pánu mému králi:', 'Da 4:22': 'Vyvrhnou tě z lidí, a s divokou zvěří bydliti budeš, trávu jako hovězí dobytek budeš jísti, rosou nebeskou smáčen budeš. A sedmero časů vyprší nad tebou, dokud se nepřesvědčíš, že panuje Nejvyšší nad královstvím lidským, a že komukoli chce, je dává.', 'Da 4:23': 'A že přikázal, aby zachován byl pařez s kořeny stromu: Království tvé ti vráceno bude, až poznáš, že jest nebeská moc.', 'Da 4:24': 'Proto, králi, ať líbí se ti rada moje: Hříchy své almužnami vykupuj, a nepravosti své soustrastí s chudými; snad odpustí (Bůh) hříchům tvým."', 'Da 4:25': 'Všecko to na krále Nabuchodonosora přišlo.', 'Da 4:26': 'Po dvanácti měsících procházel se na paláci v Babyloně.', 'Da 4:27': 'Tu ujal král slovo a řekl: „Zdaliž to není ten veliký Babylon, jejž jsem já vystavěl v královské sídlo, mocí své síly a k slávě nádhery své?"', 'Da 4:28': 'Když ještě řeč ta v ústech králových byla, spadl s nebe hlas: „Tobě přísluší výrok, králi Nabuchodonosore: Království tvé odejde od tebe,', 'Da 4:29': 'z lidí vyvrhnou tě, s divokou zvěří bydliti budeš, trávu jako hovězí dobytek budeš jísti, a sedmero časů vyprší nad tebou, až nabudeš přesvědčení, že Nejvyšší panuje nad královstvím lidským, a komukoli chce, že je dává."', 'Da 4:30': 'V tu hodinu splnilo se to slovo na Nabuchodonosorovi: z lidí vyvržen byl, a trávu jako hovězí dobytek jedl. Rosou nebeskou tělo jeho smáčeno bylo, až vlasy jeho vzrostly jako orličí (peří) a nehty jeho jako ptačí byly.', 'Da 4:31': 'Tehdy na konci těch dnů zdvihl jsem já Nabuchodonosor oči k nebi, můj rozum zase byl mi vrácen, i dobrořečil jsem Nejvyššímu a Živého na věky jsem chválil a slavil, neboť vláda jeho jest věčná vláda a království jeho od rodu do rodu.', 'Da 4:32': 'A všecky obyvatele země proti němu za nic dlužno pokládati, neboť podle své vůle nakládá jak s mocnostmi nebes, tak i s obyvatelstvem země; není, kdo by směl opříti se ruce jeho a říci jemu: „Proč jsi to učinil?"', 'Da 4:33': 'Tehdy navrátil se mně můj rozum, ke cti a k nádheře království svého jsem (zase) přišel, a má povaha navrátila se mi; přední šlechta moje a úředníci hledali mne, království mé bylo obnoveno, a moc větší byla mi přidána.', 'Da 4:34': 'Proto nyní já Nabuchodonosor chválím, velebím a slavím krále nebes; neboť všecky činy jeho jsou správné, cesty jeho jsou spravedlivé, a ty, kdož v pýše chodí, může ponížiti.', 'Da 5:1': 'Baltasar učinil hody veliké tisíci svých velmožů a každý pil podle svého věku.', 'Da 5:2': 'Jsa jíž napilý rozkázal, aby přinesli zlaté a stříbrné nádoby, jež byl odnesl Nabuchodonosor, otec jeho, z bývalého chrámu jerusalemského, aby pili z nich král a velmoži jeho, ženy i ženiny jeho.', 'Da 5:3': 'Tu přinesli zlaté a stříbrné nádoby, jež byl odnesl (Nabuchodonosor) z bývalého chrámu jerusalemského, a pili z nich král a velmoži jeho, ženy a ženiny jeho.', 'Da 5:4': 'Pili víno a chválili bohy své, zlaté a stříbrné, měděné, železné, dřevěné a kamenné.', 'Da 5:5': 'V tu chvíli ukázaly se prsty jako ruky člověka, píšícího naproti, svícnu na povrchu stěny paláce královského. Když král viděl články píšící ruky,', 'Da 5:6': 'změnila se mu tvář, myšlenky jeho děsily ho, klouby kyčlí jeho se uvolňovaly a koleno bilo mu o koleno.', 'Da 5:7': 'A vzkřikl král silně, ať přivedou hadače, chaldy a věštce. Ujav slovo král, řekl mudrcům babylonským: „Kdokoli přečte toto písmo a podá mi výklad jeho, oděn bude purpurem; a zlatý řetěz dostane na hrdlo a třetím bude v království mém."', 'Da 5:8': 'Tehdy všedše všichni mudrci královští, nemohli ani písma přečísti, ani výkladu jeho podati králi.', 'Da 5:9': 'Proto král Baltasar velmi se poděsil, obličej jeho se změnil, ano i velmoži jeho se děsili.', 'Da 5:10': 'Tu královna (matka) pro tu věc, která se přihodila králi a velmožům jeho, vešla do hodovny a ujavši slovo řekla: „Králi, na věky buď živ. Myšlenky tvé neděstež tebe a tvář tvá se neměň!', 'Da 5:11': 'Jest jeden, muž v tvé říši, který má v sobě ducha svatých bohů, a za dnů otce tvého rozumnost a moudrost byly v něm shledány; vždyť i král Nabuchodonosor, tvůj otec, knížetem hadačů, zaklinačů, chaldů a věštců jej ustanovil, otec tvůj, pravím, ó králi,', 'Da 5:12': 'protože duch neobyčejný, rozumnost, moudrost, vykládání snů, zjevení tajných věcí a řešení věcí zavilých shledány byly v něm, to jest v Danielovi, jemuž král jméno dal Baltasar. Proto buď nyní Daniel zavolán a (ten) věc vyloží."', 'Da 5:13': 'Když tedy byl Daniel uveden před krále, král ujav slovo řekl mu: „Ty-li jsi Daniel, jeden z judských zajatců, jejž přivedl otec můj, král, z Judska?', 'Da 5:14': 'Slyšel jsem o tobě, že ducha bohů máš a že důvtip, rozumnost a moudrost neobyčejná byla shledána v tobě.', 'Da 5:15': 'Právě teď vešli přede mne moudří hadači, aby přečetli toto písmo, a podali mí výklad jeho, ale nemohou mi pověděti, co to znamená.', 'Da 5:16': 'Já pak slyšel jsem o tobě, že umíš temné věci vykládati a zavilé řešiti; proto, jsi–li. nyní s to, abys písmo to přečetl a výklad jeho mi podal, purpurem oděn budeš, zlatý řetěz na hrdlo dostaneš a třetím vladařem v říši mé budeš."', 'Da 5:17': 'Nato ujal slovo Daniel a řekl před králem: „Dary svoje si nech, a odměny domu svého jinému dej; to písmo však ti přečtu, králi, a výklad jeho ti podám.', 'Da 5:18': 'Ó králi! Bůh nejvyšší dal království a moc, čest a slávu Nabuchodonosorovi, tvému otci.', 'Da 5:19': 'Pro moc, kterou byl dal jemu, všichni národové, kmenové a jazykové, báli a třásli se před ním. Kohokoli chtěl, toho zabíjel, a komukoli chtěl, život zachoval. Kohokoli chtěl, toho povyšoval, a kohokoli chtěl, toho ponižoval.', 'Da 5:20': 'Když však se pozdvihlo jeho srdce a duch jeho zatvrdil se v pýše, sesazen byl s trůnu království svého a sláva jeho byla mu vzata;', 'Da 5:21': 'ze společnosti lidské vyvržen byl a srdce zvířecí bylo mu dáno. S divokými osly bydlil, trávu jako hovězí dobytek jídal a rosou nebeskou těla jeho smáčeno bylo, dokud nenabyl přesvědčení, že Nejvyšší panuje nad královstvím lidským a že kohokoli chce, ustanovuje nad ním.', 'Da 5:22': 'Také ty, synu jeho, Baltasare, neponížil jsi srdce svého, ačkoliv jsi všecko to věděl;', 'Da 5:23': 'ale proti Panovníku nebes pozdvihl ses, nádoby domu jeho přineseny byly před tebe, a ty i velmoži tvoji, ženy a ženiny tvé víno z nich jste pili. A bohy stříbrné a zlaté, měděné, železné, dřevěné a kamenné, kteří nevidí ani neslyší, aniž čijí – velebil jsi, kdežto Boha, který má život tvůj v ruce i všecky cesty tvé, neoslavoval jsi.', 'Da 5:24': 'Proto od něho poslán byl článek ruky, jež napsala, co psáno jest.', 'Da 5:25': 'A toto jest písmo, jež napsáno bylo: Mane, Thekel, Fares.', 'Da 5:26': 'A význam těch slov jest tento: Mane: Sčetl Bůh tvé království a učinil mu konec.', 'Da 5:27': 'Thekel: Zavěšen byl jsi na váhu a byl jsi shledán lehký.', 'Da 5:28': 'Fares: Rozděleno bude království tvé a dáno Medům a Peršanům."', 'Da 5:29': 'Tu z rozkazu králova oblečen byl Daniel v purpur, zlatý řetěz dali mu na hrdlo a prohlásili o něm, že je třetím vladařem v říši.', 'Da 5:30': 'Téže noci zabit byl Baltasar, král chaldský,', 'Da 5:31': 'a Darius Medský nastoupil královskou vládu, maje dvaašedesát roků.', 'Da 6:1': 'Dariovi se zalíbilo ustanoviti nad královstvím sto dvacet županů; ti měli býti po celé říši.', 'Da 6:2': 'A nad nimi byla tři knížata, z nichž jedním byl Daniel; těm měli župané se zodpovídati, aby král netrpěl škody.', 'Da 6:3': 'Daniel převyšoval všecka ta knížata i župany, neboť neobyčejný duch Boží byl v něm.', 'Da 6:4': 'Proto zamýšlel král ustanoviti jej nad veškerou říší. Tu knížata a župani hledali záminky, aby něco našli proti Danielovi stran krále; ale žádné příčiny ani podezření nemohli najíti, protože byl věrný; žádné viny ani podezření nebylo možno nalézti na něm.', 'Da 6:5': 'Proto řekli ti muži: „Nelze nalézti proti Danielovi tomuto žádné příčiny, leč snad stran zákona Boha jeho."', 'Da 6:6': 'Tu knížata a župani lstivě navrhli králi, takto tnu namlouvajíce: „Darie králi, na věky buď živ!', 'Da 6:7': 'Uradila se všecka knížata království tvého, vrchní správcové a úředníci, starostové a soudcové, by vyšlo ustanovení královské a výnos: „Každý, kdo by prosil za nějakou věc kteréhokoli boha nebo člověka po třicet dní, kromě tebe, králi, budiž uvržen do lví jámy!"', 'Da 6:8': 'Nyní tedy, králi, potvrď usnesení, vydej písemný rozkaz, jehož by nebylo možno změniti podle práva medského a perského a jehož by nikdo nesměl obejíti."', 'Da 6:9': 'Tu král Darius vydal písemný rozkaz a potvrdil (jej).', 'Da 6:10': 'Když se Daniel dověděl o tom, že totiž jest vydán onen zákon, všel do svého domu a maje otevřena okna ve svém nástřešním pokoji proti Jerusalemu, třikrát denně padal na kolena, modlil se a velebil Boha svého, jak i před tím obyčej míval činiti.', 'Da 6:11': 'Tedy ti muži velmi dychtivě po Danielovi pasouce přistihli ho, an se modlí a prosí Boha svého.', 'Da 6:12': 'A přišedše ke králi domlouvali mu o zákazu: „Králi, zdali jsi neustanovil, aby každý člověk, který by prosil některého z bohů nebo z lidí do třicíti dnů, kromě tebe, králi, uvržen byl do lví jámy?" Král na to odpověděl řka: „Pevně trvá zákaz podle, práva medského a perského, jehož nelze změniti."', 'Da 6:13': 'Tu chopivše slovo řekli před králem: „Daniel (jeden) z judských zajatců nedbá tvého zákazu, (nedbá) ustanovení, jež jsi vydal, ale třikrát denně modlívá se modlitbu svou."', 'Da 6:14': 'To slovo když král uslyšel, velmi se zarmoutil a snažil se Daniele vysvoboditi; až do západu slunce usiloval ho vytrhnouti.', 'Da 6:15': 'Ale ti muži pochopivše krále řekli mu: „Věz, králi, že podle práva medského a perského žádný zákon, jejž král vydá, nemůže býti změněn."', 'Da 6:16': 'I pokynul král a přivedli Daniele a uvrhli jej do lví jámy. A král řekl Danielovi: „Bůh tvůj, jejž ustavičně ctíš, ten tě vysvobodí"', 'Da 6:17': 'Když pak přinesli kámen a položili jej na díru jámy, král jej zapečetil prstenem svým a prstenem svých velmožů, aby se nemohlo nic státi proti Danielovi.', 'Da 6:18': 'Král odešed do svého domu, nevečeřev ulehl; nedal si pokrmů předložiti; nadto i spánek se vzdálil od něho.', 'Da 6:19': 'Hned na úsvitě král vstav rychle šel ke lví jámě;', 'Da 6:20': 'přiblíživ se k jámě hlasem žalostným zavolal na Daniele a promluvil k němu: „Danieli, služebnice Boha živého, zdali tvůj Bůh, jemuž ty ustavičně sloužíš, mohl tě vysvoboditi ode lvů?"', 'Da 6:21': 'Daniel odpověděv králi řekl: „Králi, na věky buď živ!', 'Da 6:22': 'Bůh můj poslal anděla svého a zavřel ústa lvů, že mně neuškodili; neboť před ním byl jsem shledán spravedlivý; ale ani před tebou, králi, neprovinil jsem se."', 'Da 6:23': 'Tedy král velmi se radoval z toho a rozkázal Daniele vytáhnouti z jámy. Když byl Daniel z jámy vytažen, nebylo žádného úrazu nalezeno na něm, neboť důvěřoval Bohu svému.', 'Da 6:24': 'Tu přivedeni byli rozkazem královským ti muži, kteří byli obžalovali Daniele a vhozeni byli do lví jámy, oni, synové a ženy jejich; a prve nežli dopadli na dno jámy, již je uchopili lvi a všecky kosti jejich rozdrtili.', 'Da 6:25': 'Tu král Darius dal napsati všem národům, kmenům a jazykům, kteří sídlili po veškeré zemi: „Blaho vaše rozhojniž se!', 'Da 6:26': 'Já ustanovuji a nařizuji: Ať v celé říši království mého (všichni) se bojí a třesou před Bohem Danielovým! Jeť on Bůh živý, zůstávající na věky; království jeho nebude rozptýleno, a jeho panování trvá na věky.', 'Da 6:27': 'On vysvobozuje a vytrhuje; činí divy a zázraky na nebi i na zemi; on vysvobodil Daniele ze lví jámy."', 'Da 6:28': 'Daniel byl živ za panování Daria a za panování Gyra Peršana.', 'Da 7:1': 'Léta prvního Baltasara, krále babylonského, měl Daniel sen, vidění hlavy na svém lůžku. I popsal ten sen, krátce jej podal; stručně jej načrtl takto:', 'Da 7:2': 'Viděl jsem ve svém vidění v noci, a aj – čtyři nebeské větry vzduly veliké moře.', 'Da 7:3': 'A čtyři šelmy veliké vystupovaly z moře, každá měla podobu jinou.', 'Da 7:4': 'První byla jako lvice, a měla křídla orličí; hleděl jsem, až vytrhána byla křídla její, a pozdvižena byla od země, a na nohách jako člověk stála, a srdce lidské bylo jí dáno.', 'Da 7:5': 'A šelma jiná, podobná medvědu stála na straně jedné, tři špičáky měla v tlamě, to jest mezi zuby svými, a mluvili k ní takto: Vstaň! Jez mnoho masa!', 'Da 7:6': 'Poté jsem hleděl a aj – jiná (šelma) jako pard, měla křídla jako pták čtyři na sobě; čtyři hlavy měla ta šelma, a moc jí byla dána.', 'Da 7:7': 'Poté jsem hleděl u vidění nočním a aj – šelma čtvrtá, strašlivá, děsná, náramně silná, měla veliké železné zuby, žrala a drtila, a co zbylo, nohama deptala. Lišila se od ostatních šelem, jež jsem prve viděl, a měla deset rohů.', 'Da 7:8': 'Pozoroval jsem ty rohy, a aj – roh jiný, maličký vyrostl mezi nimi. Tři pak z prvních rohů vytrženy byly před ním, aj – oči jako oči lidské byly na tom rohu, a tlama, jež mluvila veliké věci.', 'Da 7:9': 'Hleděl jsem na to, až byly postaveny trůny, a stařec velikého věku se posadil; roucho jeho bylo jako sníh bílé, a vlasy hlavy jeho jako čistá vlna; trůn jeho byly plameny ohně, kola jeho – hořící oheň.', 'Da 7:10': 'Ohnivá a dravá řeka vytékala z něho. Tisíce tisíců sloužily jemu, a deset tisíckrát sto tisíců stálo před ním; soud zasedl, a knihy byly otevřeny.', 'Da 7:11': 'Díval jsem se pro hlas velikých řečí, které roh ten mluvil, a viděl jsem, jak zabita byla šelma, jak zahynulo tělo její, jak dáno bylo na pospas ohni.', 'Da 7:12': 'Také ostatním šelmám odňata byla moc a doba života byla jim vyměřena na den a hodinu.', 'Da 7:13': 'A viděl jsem ve Vidění, v noci, a aj – s oblaky nebeskými přicházel jako syn člověkův, přišel až k starci velikého věku, a postavili jej před obličej jeho.', 'Da 7:14': 'I dal jemu moc a čest a vládu; všichni národové, kmeny a jazyky sloužiti budou jemu; moc jeho jest moc věčná, jíž nepozbude, a vláda jeho nebude zrušena.', 'Da 7:15': 'I zhrozil se duch můj, já Daniel ulekl jsem se těch věcí, a ta vidění mé hlavy zarazila mne. – ', 'Da 7:16': 'Přistoupil jsem k jednomu z přistojících, a pravdy jsem hledal od něho o všech těch věcech. Ten pak podal mi Výklad věcí a poučil mne:', 'Da 7:17': '„Ty čtyři šelmy veliké čtyři říše jsou, jež na zemi vzniknou.', 'Da 7:18': 'Obdrží pak vládu svatí Boha nejvyššího, držeti budou vládu na věky, až na věky věkův."', 'Da 7:19': 'Poté chtěl jsem se pečlivě poučiti o šelmě čtvrté, jež lišila se velmi ode všech, (jež byla) náramně hrozná, zuby a pazoury měla ze, železa, požírala a drtila, ostatek pak nohama deptala.', 'Da 7:20': 'Také o desíti rozích, které na hlavě měla, jakož i o jiném, jenž byl vyrostl, a před nímž padly (ony) tři rohy; o tom rohu, jenž měl oči, a tlamu mluvící veliké věci, a byl větší než ostatní.', 'Da 7:21': 'Viděl jsem, a aj, roh ten válčil proti svatým, a přemáhal je,', 'Da 7:22': 'až přišel stařec velikého věku, a zastal se svatých Nejvyššího, až přišel čas, kdy obdrželi vládu svatí.', 'Da 7:23': 'A řekl takto: Šelma čtvrtá: Říše čtvrtá na zemi vznikne, jež bude velikostí nade všecky říše, a sežere všecku zemi, a zdeptá a rozdrtí ji.', 'Da 7:24': 'Deset pak rohů: Z říše té deset králů bude, a po nich povstane jiný, ten mocnější bude než první, a tři krále poníží;', 'Da 7:25': 'a řeči proti Nejvyššímu mluviti bude. Svaté Nejvyššího bude utlačovat, bude se domnívati, že může změniti časy a práva, a vydáni budou v ruku (jeho) na dobu, a na (dvě) doby a na půl doby.', 'Da 7:26': 'Soud však zasedne, aby moc (mu) byla vzata, a potřena a vyhlazena venkoncem.', 'Da 7:27': 'Vláda pak a moc a velikost říší pode vším nebem dána bude národu svatých Nejvyššího. Jeho vláda, jest věčná vláda, a všichni králové jemu sloužiti a jeho poslouchati budou.', 'Da 7:28': 'Až potud konec řeči. Já Daniel myšlenek svých mnoho jsem se děsil, a mé vzezření se proměnilo; tu věc pak zachoval jsem ve svém srdci.', 'Da 8:1': 'Léta třetího vlády krále Baltasara ukázalo se mně vidění. Já Daniel po tom, co jsem byl viděl na počátku,', 'Da 8:2': 'měl jsem vidění, když jsem byl na hradě Susa, který jest v krajině Elam; měl jsem vidění, že jsem u brány Ulajské.', 'Da 8:3': 'Když jsem zdvihl oči, viděl jsem – a aj – jeden skopec stál u močálu, měl vysoké rohy, jeden byl vyšší než druhý, a rostl vzhůru.', 'Da 8:4': 'Poté viděl jsem toho skopce, an trká rohama proti západu, severu a jihu. Žádná z šelem nemohla mu odolati aniž se vysvoboditi z ruky jeho, i činil podle své vůle a stal se velikým.', 'Da 8:5': 'Já pozoroval jsem, a aj – kozel přicházel od západu přes celou zemi aniž dotýkal se půdy, a ten kozel měl vynikající roh mezi očima svýma.', 'Da 8:6': 'Přišel až k tomu skopci rohatému, jejž jsem byl viděl, an stojí před branou, i běžel k němu v prudkosti své síly.', 'Da 8:7': 'Když pak se přiblížil ke skopci, rozlítil se na něho, a trkl skopce. A rozlámal mu oba rohy; skopec nemohl mu odolati; a poraziv ho na zemi pošlapal ho, a žádný nemohl vysvoboditi skopce z moci jeho.', 'Da 8:8': 'Ten kozel stal se velmi velikým; a když byl vzrostl – zlámal se roh veliký, a vzešly čtyři rohy pod ním po čtyřech větrech nebeských.', 'Da 8:9': 'Z jednoho z nich pak vzešel roh jeden maličký, ale stal se velikým proti jihu, východu a proti skvostu.', 'Da 8:10': 'A pozdvihl se až k vojsku nebeskému, a svrhl (některé) z vojska, z hvězd, a zdeptal je.', 'Da 8:11': 'Až ke knížeti vojska se zdvihl, odebral mu obět ustavičnou, a snížil místo jeho svatyně.', 'Da 8:12': 'Síla proti ustavičné oběti dána mu bude pro hříchy; také pravda povržena bude na zemi, učiní tak a bude míti zdar.', 'Da 8:13': 'Tu slyšel jsem jednoho ze svatých, an mluvil, i tázal se jiný svatý druha, mně neznámého, jenž mluvil: Do kdy (bude trvati) vidění o (zastavení) ustavičné oběti, o hříchu dokonalého zpuštění, do kdy bude svatyně a moc šlapána?', 'Da 8:14': 'Odpověděl mu tedy: „Až do večera a jitra, dvou tisíc tří set dnů; a očištěna bude svatyně."', 'Da 8:15': 'Když jsem já Daniel měl toto vidění, a toužil jsem porozuměti jemu – aj stála – před mým obličejem postava podobná muži.', 'Da 8:16': 'A slyšel jsem lidský hlas mezi břehy Ulaje, jenž volal, a řekl: „Gabrieli, vylož tomuto vidění toto!"', 'Da 8:17': 'I přišel a postavil se vedle, kde jsem já stál; když přišel, zhroziv se padl jsem na tvář; i řekl mně: „Pozor, synu člověkův! V čas konce splní se (toto) vidění!"', 'Da 8:18': 'A když mluvil ke mně, ležel jsem tváří na zemi, i dotekl se mne, postavil mne na mém místě', 'Da 8:19': 'a řekl mi: „Já ukáži tobě, co se stane v poslední dobu kletby; neboť (i tento) čas bude míti svůj konec.', 'Da 8:20': 'Skopec, který, jak jsi viděl, rohy měl, znamená krále medského a perského.', 'Da 8:21': 'Kozel pak král řecký jest, a roh veliký, jejž mezi očima měl, to jest král první.', 'Da 8:22': 'Že pak, když se zlomil ten roh, povstaly čtyři místo něho: čtyři králové, z národa jeho povstanou, avšak ne v síle jeho.', 'Da 8:23': 'A po království jejich, až vzrostou nepravosti, povstane král nestydatý a úskočný.', 'Da 8:24': 'A zmůže se síla jeho, ale ne jeho silou; k neuvěření všecko pohubí, štěstí a zdar bude míti. Pobije mocné a národ svatých', 'Da 8:25': 'podle své libovůle. Lest bude se mu dařit, srdcem svým se pozdvihne, v nadbytku všech věcí zbije mnohé, proti vládci vládců se zdvihne, a bez ruky (lidské) zdrcen bude.', 'Da 8:26': 'A to vidění večera a jitra, jež bylo (tu) podáno, pravda jest; proto ty zachovej to vidění, neboť po dnech mnohých se splní.', 'Da 8:27': 'Já pak Daniel zemdlel jsem, a stonal jsem kolik dní; a když jsem povstal a konal jsem královskou službu, byl jsem předěšen nad tím viděním, ale nikdo nemohl si toho vysvětliti.', 'Da 9:1': 'Léta prvního Daria, syna Assuera z rodu medského, který panoval nad královstvím Chaldejským,', 'Da 9:2': 'léta prvého vlády jeho, já Daniel porozuměl jsem v knihách počtu let, o němž dostalo se poučení Hospodinova proroku Jeremiášovi, že se skončí zpuštění Jerusalema za sedmdesát let.', 'Da 9:3': 'I obrátil jsem tvář svou k Pánu, Bohu svému modle se a pokorně prose v postech, v žínici a v popelu.', 'Da 9:4': 'Modlil jsem se k Hospodinu, Bohu svému, a vyznávaje řekl jsem: „Prosím, Pane, Bože veliký a hrozný, šetřící smlouvy a prokazující milost těm, kteří tě milují a šetří příkazů tvých!', 'Da 9:5': 'Zhřešili jsme, nepravost jsme činili, bezbožnost jsme páchali, odpadli jsme, uchýlili jsme se od tvých příkazů a od (tvých) ustanovení.', 'Da 9:6': 'Neposlouchali jsme sluhů tvých, proroků, kteří mluvili tvým jménem králům našim, knížatům našim, otcům našim i všemu lidu země.', 'Da 9:7': 'Tobě, Pane, sluší přiznati spravedlnost, nám pak (přísluší) hanbiti se v tváři, jako jsou dnes (skutečně zahanbeni) muži judští, obyvatelé jerusalemští a všecek Israel, ti, kteří blízko jsou i ti, kteří daleko jsou ve všech zemích, do kterých jsi je vyvrhl pro nepravosti jejich, jimiž hřešili proti tobě.', 'Da 9:8': 'Hospodine, nám (přísluší) hanbiti se v tváři, králům našim, knížatům našim a otcům našim, kteří zhřešili.', 'Da 9:9': 'Ale u tebe, Pána Boha našeho, milosrdenství a slitování jest. Neboť odpadli jsme od tebe', 'Da 9:10': 'a neposlechli jsme hlasu Hospodina, Boha našeho, bychom chodili v zákoně jeho, jejž dal nám skrze sluhy své, proroky.', 'Da 9:11': 'Všichni Israelité přestoupili tvůj zákon a uchýlili se, aby neslyšeli hlasu tvého. I vylila se na nás kletba a zaklínání, jak jest psáno v knize Mojžíše, služebníka Božího, neboť jsme hřešili proti němu.', 'Da 9:12': 'Splnil své řeči, jimiž hrozil nám a knížatům našim, kteří nám panovali, že na nás uvede velikou pohromu, jaké nikdy nebylo pode vším nebem, jak se stalo v Jerusalemě.', 'Da 9:13': 'Jak psáno jest v zákoně Mojžíšově, všecko to zlé přišlo na nás. A nesnažili jsme se uprosit tebe, Hospodine, náš Bože, abychom se byli navrátili od svých nepravostí a myslili na tvou věrnost.', 'Da 9:14': 'Pamatoval Hospodin na pohromu a uvedl ji na nás, jeť spravedlivý Hospodin, Bůh náš ve všech skutcích svých, jež učinil; neboť jsme neposlechli hlasu jeho.', 'Da 9:15': 'A nyní, Pane, Bože náš, který jsi vyvedl národ svůj z Egypta rukou silnou, a učinil sobě jméno, jaké dnes (ještě) jest, hřešili jsme, nepravost jsme činili.', 'Da 9:16': 'Pane, podle veškeré (lásky) tvé (ke) spravedlnosti odvrať se, prosím, přísný hněv tvůj od města tvého Jerusalema, od tvé svaté hory. Neboť pro hříchy naše a pro nepravosti otců našich Jerusalem a tvůj národ v pohaně jest u všech vůkol nás.', 'Da 9:17': 'Nyní však vyslyš, Bože náš, modlitbu služebníka svého a prosby jeho; vyjasni tvář svou nad svou svatyni, jež zpuštěna jest, pro sebe samého (Pána).', 'Da 9:18': 'Nakloň, Bože můj, ucho své a slyš, otevři své oči a viz, že zpuštěni jsme my i město, jež má tvé jméno; neboť prostíráme prosby své před tebou nedůvěřujíce se ve spravedlivé skutky své, ale v milosrdenství tvá mnohá.', 'Da 9:19': 'Slyš, Pane, usmiř se, Pane, viz a neprodleně čiň, neprodlévej pro sebe samého, Bože můj, máť jméno tvé město i národ tvůj!"', 'Da 9:20': 'Když jsem ještě mluvil a modlil se, vyznávaje hříchy své i hříchy lidu svého israelského, a prostíraje prosby své před obličejem Boha svého, pro svatou horu Boha svého,', 'Da 9:21': 'když jsem ještě mluvil na modlitbě: aj – muž Gabriel, jejž jsem byl viděl v předchozím vidění, rychle přiletěv dotekl se mne v dobu večerní oběti,', 'Da 9:22': 'poučil mne, mluvě se mnou řekl: „Danieli, nyní jsem vyšel, abych tě poučil, abys rozuměl.', 'Da 9:23': 'Na počátku proseb tvých vyšel výrok, a já jsem přišel, abych ti (jej) oznámil, neboť miláček jsi. Ty tedy pozoruj řeč, a rozuměj vidění!', 'Da 9:24': 'Sedmdesát týdnů je stanoveno tvému národu a svatému městu tvému, aby zamezena byla neřest, aby konec vzal hřích, a zahlazena byla nepravost; aby přivedena byla věčná spravedlnost, aby se splnilo vidění i proroctví, aby pomazán byl svatý svatých.', 'Da 9:25': 'Věz tedy a pozoruj: Od vyjití výroku, aby zase vystavěn byl Jerusalem, až do pomazaného knížete, bude sedm týdnů a šedesát dva týdny; a zase vystavěna bude ulice a zdi za tísnivých časů.', 'Da 9:26': 'A po (těch) šedesáti dvou týdnech zabit bude pomazaný, a nebude jeho [lid, který ho zapře]. A město i svatyni rozmetá národ s knížetem, který přijde; konec jeho zkáza a po válce uložené zpuštění.', 'Da 9:27': 'Utvrdí pak smlouvou mnohým v jednom týdnu; a v polovici (toho) týdne přestane obět krvavá i nekrvavá; ve chrámě bude ohavnost zpuštění, a až do skonání a konce potrvá (to) zpuštění.', 'Da 10:1': 'Léta třetího (vlády) Cyra, krále perského zjeveno bylo Danielovi, příjmím Baltasarovi slovo (Boží) – (to) slovo jest samá pravda, a veliká svízel – a porozuměl (té) řeči; je totiž třeba vidění rozuměti.', 'Da 10:2': 'Tehdy já, Daniel truchlil jsem celé tři týdny;', 'Da 10:3': 'chutného chleba jsem nejedl, maso ani víno nevešlo do úst mých, ani mastí jsem se nemazal, dokud nevypršely celé tři týdny.', 'Da 10:4': 'Dvacátého čtvrtého pak dne, prvního měsíce byl jsem u veliké řeky, to jest Tigridu.', 'Da 10:5': 'I zdvihl jsem oči a viděl jsem: Ejhle, jakýs muž, oděný v roucho lněné, bedra měl přepásána ryzím zlatem,', 'Da 10:6': 'a tělo jeho jako chrysolit. Tvář jeho zářila jako blesk, oči jeho jako hořící pochodně, ramena jeho a tělo dolů až k nohám jako rozpálená měď, a zvuk řeči jeho jako hukot množství.', 'Da 10:7': 'Já Daniel jediný viděl jsem ono vidění; muži, kteří byli se mnou, neviděli ho, ale náramná hrůza padla na ně, i prchli, aby se skryli.', 'Da 10:8': 'Já pak zůstav sám viděl jsem len veliký zjev, a nezůstalo ve mně síly; i tvářnost má se změnila, že jsem zvadl, aniž měl jsem co síly.', 'Da 10:9': 'I slyšel jsem hlas jeho řeči; uslyšev (jej) padl jsem přestrašený na tvář, a obličej mi přilnul k zemi.', 'Da 10:10': 'A aj, ruka dotkla se mne, i pozvedla mne na kolena a na články mých rukou.', 'Da 10:11': 'A řekl mně: „Danieli, přemilý muži, pozoruj slova, jež mluvím k tobě, a postav se na svém místě, neboť nyní poslán jsem k tobě." A když mi ta slova pověděl, postavil jsem se třesa se.', 'Da 10:12': 'A řekl mi: „Neboj se, Danieli, neboť (hned) první den, kdy sis umínil, že budeš vyšetřovat a mrtvit sebe před svým Bohem: vyslyšena byla tvá slova, a já jsem přišel pro tvé řeči.', 'Da 10:13': 'Ale kníže království Perského odporoval mně jedenadvacet dní: aj – však Michael, jeden z předních knížat, přišel mi na pomoc, a já zůstal jsem tam u krále perského.', 'Da 10:14': 'Přicházím tedy, abych poučil tě, co má potkati tvůj národ za posledních dnů – jeť to ještě vidění pro (ty) dny."', 'Da 10:15': 'Když ke mně mluvil těmito slovy, sklopiv tvář svou k zemi mlčel jsem.', 'Da 10:16': 'Tu kdosi, podobný člověkovi, dotkl se rtů mých; a otevřev svá ústa mluvil jsem, a řekl jsem tomu, jenž stál naproti mně: „Pane můj, protože tě vidím, rozvazují se mně klouby a nic ve mně nezůstává síly.', 'Da 10:17': 'A kterak může služebník Pána mého mluviti s (tebou) Pánem mým? Vždyť nic ve mně nezůstává síly, ano i dech mi vázne."', 'Da 10:18': 'Tedy opět kdosi jako člověk dotkl se mne, a posilnil mne řka: „Neboj se, přemilý muži, pokoj tobě, vzmuž se a buď silný!', 'Da 10:19': 'Když (ještě) mluvil se mnou, cítil jsem se posilněn, že jsem mohl říci: „Mluv, můj Pane, neboť jsi mne posilnil."', 'Da 10:20': 'I řekl mi: „Víš tedy, proč jsem přišel k tobě? A nyní se navrátím, abych bojoval proti knížeti perskému; až pak se ho zhostím, ukáže se, že přichází kníže řecké,', 'Da 10:21': 'ale oznamuji tobě, co zapsáno jest v písmu pravdy. A nemám žádného pomocníka proti všem těm kromě Michaela, knížete vašeho.', 'Da 11:1': 'Já pak od prvního léta Daria Meda stál jsem jemu po boku, abych mu silně pomáhal.', 'Da 11:2': 'A nyní oznamuji tobě pravdu: Hle, ještě tři králové povstanou v zemi Perské, a čtvrtý zjedná si bohatství veliké nade všecky; až pak se vzmůže bohatstvím svým, popudí všecky proti království Řeckému.', 'Da 11:3': 'Ale povstane král silný, panovati bude mocí velikou, a dokáže, čehokoliv se mu zachce.', 'Da 11:4': 'A sotvaže povstane, rozbita bude říše jeho a rozdělena na čtyři větry nebeské; ne však potomkům jeho, aniž podle moci jeho, kterou byl on vládl; neboť roztrhána bude jeho říše mezi cizince s výlukou oněch.', 'Da 11:5': 'Vzmůže se král jihu, ale jeden z knížat jeho vzmůže se nad něho a panovati bude mocně, neboť veliká bude jeho říše.', 'Da 11:6': 'A po letech učiní smlouvu. Dcera krále jižního přijde ke králi severnímu, aby zjednala přátelství, avšak neudrží síly (to) rámě, nebude míti trvání potomstvo jeho, ale vydána bude (na smrt) ona ,i ti, kteří ji přivedli, synové její i ti, kteří jí pomáhali kdysi.', 'Da 11:7': 'Ale povstane z kořenů jejích výhonek, přitáhne s vojskem, vtrhne do krajiny krále severního, zle bude s nimi nakládali a vzmůže se.', 'Da 11:8': 'Nadto i bohy jejich a modly, jakož i vzácné nářadí, stříbrné i zlaté, v zajetí poveze do Egypta; onť zvítězí nad severním králem.', 'Da 11:9': 'A vejde do království krále jižního, ale navrátí se zase do své země.', 'Da 11:10': 'Synové však jeho popudí se a shromáždí množství vojsk velikých, i přijde (jeden) s chvatem a jako záplava, a navrátí se, ale zase popudí se, a potká se s mocí jeho.', 'Da 11:11': 'A podrážděn jsa král jižní vytáhne a bojovati bude proti králi severnímu, i zšikuje ohromné množství, ale dáno bude množství (to) v ruku jeho.', 'Da 11:12': 'Zjímá množství, a povýší se srdce jeho, porazí mnoho tisíců, ale nevzmůže se.', 'Da 11:13': 'A opět sešikuje král severní množství mnohem větší než bylo prve, a na konci časů a let přijde chvatně s velikým vojskem a s náramnými prostředky.', 'Da 11:14': 'Za těch časů mnozí povstanou proti králi jižnímu, také zločinci národa tvého pozdvihnou se, aby naplnili vidění, avšak padnou.', 'Da 11:15': 'I přitáhne král severní, dá násyp nanést a dobude měst nejpevnějších; branná síla jižní neobstojí, povstane výkvět její na obranu, ale nebude síly.', 'Da 11:16': 'Ten, jenž přitáhne na něho, činiti bude podle libosti své, nebude, kdo by mohl obstáti před ním, usadí se v zemi slavné, jež hynouti bude pod jeho rukou.', 'Da 11:17': 'A bude usilovat o to, aby se zmocnil celé říše jeho, vejde ve smlouvu s ním a dceru dá jemu, aby vyvrátil ji; ale nestane se tak, nepodaří se to jemu.', 'Da 11:18': 'Obrátí tvář svou k ostrovům a dobude mnohých; knížeti, jehož pohaněl, dá pokoj, a jeho hana obrátí se na něho.', 'Da 11:19': 'I obrátí tvář svou k vládě své země, a klopýtne a padne a zmizí.', 'Da 11:20': 'Místo jeho nastoupí člověk velmi všední, nehodný královské důstojnosti, ale po nemnohých dnech zničen bude ne hněvem ani ve válce.', 'Da 11:21': 'Místo jeho nastoupí člověk hodný opovržení, jemuž nebude dána důstojnost královská, přijde tajně a zmocní se vlády lstivě.', 'Da 11:22': 'Vojska bojujícího budou od něho smetena a zničena; nadto i vůdce smlouvy.', 'Da 11:23': 'Když pak budou se s ním přáteliti, bude jednati lstivě; vytáhne (proti nim) a zvítězí s hrstkou lidu.', 'Da 11:24': 'Do zámožných a bohatých měst vtáhne, učiní, čeho neučinili otcové jeho, ani otcové otců, lup a kořist a majetek jim rozhází, proti pevnostem bude osnovati plány, a to až do času.', 'Da 11:25': 'I vzbudí se síla a srdnatost jeho s velikým vojskem proti jižnímu králi, a král jižní dá se vyzvati k boji s mnohými a náramně silnými pomocníky, ale neobstojí, protože vymýšleti budou proti němu lsti;', 'Da 11:26': 'jídající jeho chléb jej zničí. Vojsko jeho poraženo bude a padlých bude mnoho.', 'Da 11:27': 'Srdce obou králů bude míti úmysly zlé, za jedním stolem lež budou mluvit, ale nepodaří se jim to, neboť konec nastane jindy.', 'Da 11:28': 'I vrátí se do své země s velikým bohatstvím; úmysly jeho (se obrátí) proti svatému zákonu, vykoná (je) a vrátí se do své země.', 'Da 11:29': 'V uložený čas přijde zase na jih, ale nepovede se mu tentokrát jako tehdy.', 'Da 11:30': 'Přibudou proti němu lodi, Římané, bude zastrašen a navrátí se; hněvati se bude proti svatému zákonu, vylije si na něm vztek a navrátí se; a pozornost věnovati bude těm, kteří opustí zákon svatý.', 'Da 11:31': 'Vojska od něho (poslaná) vystoupí a znesvětí svatyni, baštu; zruší obět ustavičnou, a postaví ohavu k zpuštění.', 'Da 11:32': 'Bezbožní rušitelé zákona lstivě stavěti se budou, lid však, který zná svého Boha, zůstane pevný a (dle toho) bude jednat.', 'Da 11:33': 'Učení lidé z národa učit budou mnohé, ale padati budou nějakou dobu mečem a ohněm, zajetím a dlouhým pleněním.', 'Da 11:34': 'A když padati budou, zdvíháni budou pomocí maličkou; a připojí se k nim mnozí lstivě.', 'Da 11:35': 'A z učených někteří padati budou, aby byli čištěni, tříbeni a zkoušeni až do času stanoveného, neboť ještě jiný čas bude.', 'Da 11:36': 'Král bude činiti podle své libovůle, pozdvihne a postaví se pyšně proti každému bohu; proti Bohu bohů mluviti bude zpupné řeči, a šťastně se mu povede, až se dokoná hněv, neboť co bylo uloženo, stane se.', 'Da 11:37': 'Ani boha otců svých nebude dbáti, a bude náramně žádostiv žen; nebude dbáti vůbec žádného boha, neboť nade všecko bude se vynášeti.', 'Da 11:38': 'Místo toho boha pevností bude ctíti; a boha, kterého neznali otcové jeho, ctíti bude zlatem a stříbrem, drahými kameny a skvosty.', 'Da 11:39': 'Osadí pevnosti ctiteli cizího boha, jejž uzná a jejž bude velmi ctíti; dá jim moc nad mnohými, a zemi jim rozdělí zdarma.', 'Da 11:40': 'A (na konec) v ustanovený čas bojovati bude proti němu král jižní; jako bouře přijde proti němu král severní s vozy, s jezdci a s velikým množstvím lodí; vtáhne do zemí, zpustoší a zaplaví je.', 'Da 11:41': 'Přijde do skvostné země, tisíce lidstva padnou, tito však budou ušetřeni ruky jeho; Edomci, Moabané a jádro Amoňanů.', 'Da 11:42': 'Vztáhne ruku svou na země a Egypt neujde mu.', 'Da 11:43': 'Zmocní se pokladů zlata a stříbra a všech klenotů Egypta; také Lybii a Etiopii projde.', 'Da 11:44': 'Avšak zpráva poděsí ho od východu a od severu. I přijde s množstvím velikým, aby mnohé zničil a pobil.', 'Da 11:45': 'A postaví svůj stanový palác mezi moři, proti hoře slavné a svaté, přijde až na její vrchol, a nikdo jí nepomůže.', 'Da 12:1': 'Toho času pak povstane Michael, veliké kníže, který stojí za syny lidu tvého; a přijde čas, jaký nebyl od té doby, co národové počali býti, až do tohoto času. Toho času však spasen bude tvůj národ, každý, kdo nalezen bude zapsaný v knize.', 'Da 12:2': 'A mnozí z těch, kteří spí v prachu země, probudí se; jedni k životu věčnému, a druzí k hanbě, aby (ji) viděli vždycky.', 'Da 12:3': 'Učení pak stkvíti se budou jako lesk oblohy; a kteří spravedlnosti vyučují mnohé, jako hvězdy na věčné', 'Da 12:4': 'Ty pak, Danieli, uschovej řeči a zapečeť knihu až do času určeného; mnozí budou se jí probírati a vědění poroste.', 'Da 12:5': 'I viděl jsem já, Daniel, a aj – dva jiní (tu) stáli: jeden na tomto břehu řeky, druhý pak na onom břehu řeky.', 'Da 12:6': 'Á řekl jsem muži, oděnému v roucho lněné, stojícímu nad vodou řeky: „Kdy bude konec těmto divům?"', 'Da 12:7': 'I slyšel jsem muže, oděného v roucho lněné, stojícího nad vodou řeky, když zdvihl pravici i levici svou k nebi, kterak přisahal skrze věčně Živého, že to potrvá dobu a dvě doby a polovici doby; až bude dokonale zlomena moc lidu svatého, splní se všecky ty věci.', 'Da 12:8': 'Slyšel jsem (to), ale neporozuměl, i řekl jsem: „Můj Pane, co bude potom?" I řekl:', 'Da 12:9': '„Jdi, Danieli, neboť ukryty a zapečetěny jsou (ty) řeči, až do uloženého času.', 'Da 12:10': 'Očištěni a vytříbeni, [jako v ohni] vyzkoušeni budou mnozí; bezbožní bezbožně činiti budou, a žádný bezbožník tomu neporozumí, učení však porozumějí.', 'Da 12:11': 'Od té doby, kdy zrušena bude obět ustavičná a postavena bude ohava na zpuštění, bude tomu tisíc dvě stě devadesáte dní.', 'Da 12:12': 'Blaze tomu, kdo vyčká, a dožije se tisíce tří set třiceti pěti dní.', 'Da 12:13': 'Ty pak jdi k uloženému cíli a odpočiň si; a na konci času povstaneš k údělu svému."', 'Da 13:1': 'V Babyloně bydlil muž jménem Joakim.', 'Da 13:2': 'Měl pak manželku jménem Susanu, dceru Helkiášovu, velmi krásnou a bohabojnou;', 'Da 13:3': 'její rodičové totiž, jsouce spravedliví, vychovali svou dceru podle zákona Mojžíšova.', 'Da 13:4': 'Joakim byl velmi bohatý, a měl zahradu vedle svého domu. K němu scházívali se Judovci, ježto byl ze všech nejvážnější.', 'Da 13:5': 'Toho roku ustanoveni byli z lidu dva starší za soudce. – O těch mluvil Pán: „Vyšla nepravost z Babylonu od starších, soudců, kteří zdáli se spravovati lid." – ', 'Da 13:6': 'Ti chodívali do domu Joakimova, a přicházeli k nim všichni, kteří měli soudy.', 'Da 13:7': 'Když se lid vracíval domů o poledni, vcházela Susana a procházela se v zahradě muže svého.', 'Da 13:8': 'Ti starší vídajíce ji každý den, když (tam) vcházela a procházela se, vzpláli touhou po ní;', 'Da 13:9': 'i převrátili smysl svůj, odvrátili oči své, by neviděli, nebe, a nerozpomněli se na spravedlivé soudy (Boží).', 'Da 13:10': 'Byli tedy oba ranění láskou k ní, avšak nezmínil se druh druhu o své bolesti,', 'Da 13:11': 'ježto se styděli oznámiti si žádost svou, že totiž chtěli by s ní pobaviti se.', 'Da 13:12': 'Den ode dne vášnivěji číhali, aby ji viděli. I řekl (kdysi) druh druhu:', 'Da 13:13': '„Pojďme domů, jeť hodina oběda." Vyšedše tedy rozešli se,', 'Da 13:14': 'avšak vrátivše se, opět se sešli; vyptavše se pak vespolek na příčinu, vyznali (si) žádost svou. Tehdy ustanovili také společně čas, kdy by ji mohli nalézti samu.', 'Da 13:15': 'Jednou, když číhali na příhodný den, vešla jednu chvíli jak obyčejně, toliko se dvěma děvečkami, chtějíc se v zahradě okoupati, ježto bylo horko;', 'Da 13:16': 'nikdo tam nebyl kromě dvou starších, kteří z úkrytu na ni upírali oči.', 'Da 13:17': 'I řekla děvečkám: „Přineste mi oleje a mýdla, a dveře zahrady zavřete, ať se mohu okoupati."', 'Da 13:18': 'Učinily tedy, jak poručila: zavřely dveře zahrady a vešly zadními dveřmi, aby přinesly, co byla poručila. Že byli starší vnitř ukryti, nevěděly.', 'Da 13:19': 'Když děvečky, vyšly, vstali oba starší, přiběhli k ní a řekli:', 'Da 13:20': '„Hle, dveře zahrady jsou zavřeny, žádný nás nevidí, a my po tobě toužíme; proto dovol, nám, bychom se pobavili s tebou.', 'Da 13:21': 'Nebudeš-li chtíti, udáme tě, že (tu) byl s tebou jinoch a že jsi pro tu příčinu poslala děvečky domů."', 'Da 13:22': 'Susana vzdechla a řekla: „Stísněna jsem se všech stran; neboť učiním-li to, čeká mne smrt; pakli neučiním, neujdu rukou vašich.', 'Da 13:23': 'Avšak lépe mi jest beze skutku upadnouti v ruce vaše, nežli hřešiti před obličejem Páně."', 'Da 13:24': 'I vzkřikla hlasem velikým Susana, ale vzkřikli také starší proti ní;', 'Da 13:25': 'a jeden běžel ke dveřím zahrady a otevřel.', 'Da 13:26': 'Služebníci domu, když uslyšeli křik v zahradě, vskočili tam zadními dveřmi, aby viděli, co je to.', 'Da 13:27': 'A když starší mluvili, zarděli se služebníci náramně, ježto nikdy nebyla pravena o Susaně věc taková. Druhý den,', 'Da 13:28': 'když přišel lid k muži jejímu Joakimovi, přišli také ti dva starší, plní nešlechetných úmyslů proti Susaně, aby ji zabili.', 'Da 13:29': 'A řekli před lidem: „Pošlete pro Susanu, dceru Helkiášovu, ženu Joakimovu!" I poslali hned (pro ni),', 'Da 13:30': 'a ona přišla s rodiči, se syny i se všemi příbuznými svými. – ', 'Da 13:31': 'Byla pak Susana náramně půvabná a krásného vzezření. – ', 'Da 13:32': 'Tedy ti nešlechetnici rozkázali, aby jí byl sňat závoj; – byla totiž zahalena – aspoň tak chtěli se pokochati její krásou. – ', 'Da 13:33': 'Příbuzní její a všichni, kteří ji znali, plakali.', 'Da 13:34': 'Povstavše pak oba starší mezi lidem, položili ruce své na hlavu její.', 'Da 13:35': 'Ona plačíc vzhlédla k nebi, neboť doufalo srdce její v Pána.', 'Da 13:36': 'A starší řekli: „Když jsme se procházeli sami po zahradě, vešla tam tato se dvěma děvečkami, a zavřevši dveře zahrady, poslala děvečky domů.', 'Da 13:37': 'Tu přišel k ní jinoch, jenž se byl schoval, a přidružil se k ní.', 'Da 13:38': 'My pak, byvše v koutě zahrady a spatřivše tu nepravost, běželi jsme k nim a viděli jsme, ani spolu obcují.', 'Da 13:39': 'Jeho sice nemohli jsme chytit, ježto byl silnější než my, a otevřev dveře vyskočil;', 'Da 13:40': 'tuto však chytivše tázali jsme se, kdo je ten jinoch, ale nechtěla nám říci. Této věci svědkové jsme."', 'Da 13:41': 'Obec jim uvěřila jakožto starším a soudcům lidu, i odsoudili ji na smrt.', 'Da 13:42': 'Susana zvolala hlasem velikým řkouc: „Bože věčný, který znáš věci skryté, který všecko víš prve nežli se stane,', 'Da 13:43': 'ty víš, že křivé. svědectví vydali proti mně; aj, umírám, nic neučinivši z toho, co tito zločinně smyslili si proti mně."', 'Da 13:44': 'I vyslyšel Pán hlas její.', 'Da 13:45': 'Když vedena byla na smrt, vzbudil Pán svatého ducha mladšího jinocha, který slul Daniel.', 'Da 13:46': 'I zvolal hlasem velikým: „Čist jsem já od krve této (ženy)."', 'Da 13:47': 'Všecek lid obrátiv se k němu tázal se:„ Co to mluvíš?"', 'Da 13:48': 'On pak stoje mezi nimi řekl: „Jste tak nerozvážní, synové Israelovi, že nevyšetřivše věc, aniž nabyvše přesvědčení, co pravda jest, odsoudili jste dceru Israelovu?', 'Da 13:49': 'Vraťte se k soudu, neboť křivě. svědčili proti ní."', 'Da 13:50': 'Tedy lid rychle se vrátil. A starší obce mu řekli: „Pojď, posad se mezi nás a podej nám zprávu; neboť tobě dal Bůh čest, jaká přísluší stáří."', 'Da 13:51': 'Daniel jim řekl: „Oddělte je, jednoho daleko od druhého, a budu je vyslýchati."', 'Da 13:52': 'Když tedy oddělen byl jeden od druhého, povolav prvého z nich řekl mu: „Zestárlý ve dnech zlých, nyní přicházejí (tresty za) hříchy tvé, které jsi prve páchal', 'Da 13:53': 'nespravedlivě soudě, nevinné odsuzuje a osvobozuje vinné, kdežto Pán dí: „Nevinného a toho, jenž je v právu, nezabiješ!"', 'Da 13:54': 'Nyní tedy, jestli jsi ji viděl, pověz, pod kterým stromem jsi je viděl, že spolu, mluví?" On odpověděl: „Pod lentiškem."', 'Da 13:55': 'I řekl Daniel: „Dobře jsi zalhal proti svému hrdlu; neboť hle – anděl Boží dostal rozkaz od Boha, i rozpůlí tě."', 'Da 13:56': 'Odbyv toho a rozkázav přijíti druhému, řekl mu: „Plémě kanaanské, a ne judské, krása tě svedla a chlípnost převrátila ti srdce;', 'Da 13:57': 'tak jste činívali dcerám israelským a ony bojíce se byly vám po vůli; ale dcera judská nesvolila k vaší nepravosti.', 'Da 13:58': 'Nyní tedy pověz mi, pod kterým stromem postihl jsi je, že spolu mluví?" On řekl: „Pod svídou."', 'Da 13:59': 'I řekl mu Daniel: „Dobřes i ty zalhal proti svému hrdlu, neboť čeká anděl Páně s mečem, aby tě rozřízl, aby zabil vás."', 'Da 13:60': 'I vzkřiklo všecko shromáždění hlasem velikým, a velebilo Boha, jenž vysvobozuje doufající v něho.', 'Da 13:61': 'A povstali proti oběma starším – usvědčilť je Daniel z úst jejich, že křivě svědčili – a učinil jim, co zlého učiniti chtěli oni svému bližnímu.', 'Da 13:62': 'Aby učinili podle zákona Mojžíšova, zabili je. Tak vysvobozena byla nevinná krev ten den.', 'Da 13:63': 'Helkiáš pak i žena jeho chválili Boha pro svou dceru Susanu s Joakimem, mužem jejím, i se všemi příbuznými, že nebyla shledána na ní hanebná věc.', 'Da 13:64': 'Daniel pak pokládán byl od lidu za velikého od toho dne.', 'Da 13:65': 'Král Astyages byl přiřazen k svým otcům, i ujal Cyrus, Peršan, království jeho.', 'Da 14:1': 'Daniel byl králův spolustolovník a váženější nežli všichni přátelé jeho.', 'Da 14:2': 'Babyloňané měli také modlu, jež slula Bél; každý den vynaložili na ni dvanácte měr běli, čtyřicet ovec a šest džbánů vína.', 'Da 14:3': 'Také král jej ctil a chodil každý den klaněti se jemu, kdežto Daniel klaněl se Bohu svému. I tázal se ho král: „Proč se neklaníš Bélovi?"', 'Da 14:4': 'On odpověděv řekl mu: „Protože nectím model, udělaných rukou, ale živého Boha, který stvořil nebe i zemi, a má moc nad každým tělem."', 'Da 14:5': 'Král mu řekl: „Nezdá se tobě Bél býti bůh živý? Zda nevidíš, jak mnoho sní a vypije každý den?"', 'Da 14:6': 'Daniel zasmáv se řekl: „Nemyl se, králi; neboť tento jest uvnitř hlína a zevnitř měď, aniž kdy co snědl."', 'Da 14:7': 'Tu král rozhněvav se, povolal kněžstvo jeho a řekl jim: „Nepovíte-li mně, kdo je ten, jenž tyto náklady sjídá, zemřete.', 'Da 14:8': 'Dokážete-li však, že Bél ty věci sjídá, zemře Daniel, neboť rouhal se Bélovi." Daniel řekl králi: „Staň se podle slova tvého."', 'Da 14:9': 'Bylo pak kněží Bélových sedmdesáte kromě žen a [mládeže,] dětí. – Přišel tedy král s Danielem do chrámu Bélova.', 'Da 14:10': 'I řekli Bélovi kněží: „Aj, my vyjdeme ven; a ty, králi, předlož jídlo a namíchej vína; zavři pak dveře a zapečeť (je) prstenem svým!', 'Da 14:11': 'Až ráno vejdeš, neshledáš-li, že jest všecko snědeno od Béla, nechať smrtí zemřeme; sice (ať zemře) Daniel, který selhal proti nám!"', 'Da 14:12': 'Nedbali toho, ježto byli udělali pod stolem skrytý vchod, kterým vždycky vcházeli a sžírali ty věci.', 'Da 14:13': 'Když tedy vyšli, a král nakladl před Béla jídla, Daniel přikázal svým služebníkům, i přinesli popela, a (on) potrousil jím celý chrám před králem; vyšedše pak zavřeli dveře, a zapečetivše je prstenem královým, odešli.', 'Da 14:14': 'V noci pak podle obyčeje svého vešli kněží, ženy i děti jejich, a snědli všecko i vypili.', 'Da 14:15': 'Při prvním úsvitu král vstal a Daniel s ním.', 'Da 14:16': 'Král se tázal: „Danieli, jsou pečeti celé?" Daniel odpověděl: „Jsou celé, králi!"', 'Da 14:17': 'A hned, jak otevřel dveře, král pohleděv na stůl zkřikl hlasem velikým: „Veliký jsi, Béle, a není u tebe žádné lsti!"', 'Da 14:18': 'Daniel se zasmál, zadržel krále, aby tam nevcházel, a řekl: „Viz podlahu a všimni si, čí jsou tyto šlépěje!"', 'Da 14:19': 'Král řekl: „Vidím šlépěje mužů, žen a dětí." Tu král rozhněvav se,', 'Da 14:20': 'dal schytati kněze, ženy i děti jejich; i ukázali mu tajná dvířka, kterými chodívali a sjídali ty věci, jež byly na stole.', 'Da 14:21': 'Proto král dal je pobíti, Béla pak vydal Danielovi, kterýž jej i s chrámem jeho vyvrátil.', 'Da 14:22': 'Byl tam také veliký drak, a Babyloňané jej zbožňovali.', 'Da 14:23': 'I řekl král Danielovi: „Hle, nyní nemůžeš říci, že tento není bůh živý, proto klaněj se jemu!"', 'Da 14:24': '„Pánu Bohu svému se klaním" – pravil Daniel – „neboť on jest Bůh živý, tento však není Bůh živý!', 'Da 14:25': 'Ty pak, králi, dovol mi, a já zabiji draka bez meče i bez kyje!" Král řekl: „Svoluji."', 'Da 14:26': 'Vzal tedy Daniel smolu, tuk a chlupy, svařil to, nadělal šišek, a dal je draku do tlamy. Když se drak rozpukl, řekl: „Aj, ten, kterého jste zbožňovali!"', 'Da 14:27': 'Když to Babyloňané uslyšeli, rozhněvali se náramně a srotivše se proti králi řekli: „Židem se stal král, Béla zničil, hada zabil a kněze povraždil."', 'Da 14:28': 'A přišedše ke králi řekli: „Vydej nám Daniele, jinak zabijeme tebe i dům tvůj!"', 'Da 14:29': 'Tedy král vida, že se obořili na něho náramně, byl donucen, aby jim Daniele vydal,', 'Da 14:30': 'oni pak hodili jej do lví jámy a byl tam šest dní.', 'Da 14:31': 'V jámě bylo sedm lvů, kterým dávali každý den dvě těla a dvě ovce; ale tehdy nebylo jim dáno nic, aby sežrali Daniele.', 'Da 14:32': 'Byl pak v Judsku Habakuk prorok; ten uvařil pokrm, nadrobil chleba do okřínku, a šel na pole, aby to donesl žencům.', 'Da 14:33': 'I řekl anděl Páně Habakukovi: „Zanes oběd, který máš, do Babylona Danielovi, jenž jest ve lví jámě!"', 'Da 14:34': 'Habakuk namítl: „Pane, Babylona jsem neviděl a jámy neznám."', 'Da 14:35': 'Ale anděl Páně uchopiv ho navrchu za hlavu, nesl ho za vlasy a postavil ho v Babyloně nad jamou prudkostí svého ducha.', 'Da 14:36': 'I zvolal Habakuk: „Danieli, služebnice Boží, vezmi oběd, který posílá ti Bůh!"', 'Da 14:37': 'Daniel řekl: „Rozpomněl ses na mne, Bože, a neopustil jsi milujících tebe!"', 'Da 14:38': 'A vstav Daniel jedl, anděl Páně pak postavil Habakuka zase hned na jeho místo.', 'Da 14:39': 'Dne sedmého přišel král, aby oplakával Daniele. Přišed k jámě, pohleděl do ní, a hle, Daniel seděl mezi lvy.', 'Da 14:40': 'Tu zvolal král hlasem velikým: „Veliký jsi, Pane Bože Danielův!" A dal jej vytáhnouti ze lví jámy.', 'Da 14:41': 'Ty pak, kteří ho chtěli zničiti, dal (král) vmetati do jámy, a byli sežráni v okamžení před ním.', 'Da 14:42': 'Tehdy řekl král: „Bojte se všichni obyvatelé veškeré země Boha Danielova; neboť on je spasitel, který činí znamení a divy na zemi; on vysvobodil Daniele ze lví jámy!"'}