{'2Te 1:1': 'Pavel, Silvánus a Timoteus církvi tesalonické v našem Bohu Otci a Pánu Ježíši Kristu.', '2Te 1:2': 'Milost vám a pokoj od Boha Otce a Pána Ježíše Krista!', '2Te 1:3': 'Jsme povinni děkovati Bohu za vás stále, bratří; sluší se to, protože vaše víra nadmíru roste a vespolná láska jednoho každého a všech vás se rozmáhá. ', '2Te 1:4': 'Můžeme se vámi chlubiti v církvích Božích, chlubiti vaší vytrvalostí a vírou ve všech vašich pronásledováních a útiscích, jež snášíte. ', '2Te 1:5': 'Je to důkaz spravedlivého soudu Božího, abyste se jimi stali hodnými království Božího, pro něž i trpíte. ', '2Te 1:6': 'Jest jen spravedlivo u Boha odplatiti vašim utiskovatelům útiskem ', '2Te 1:7': 'a vám utiskovaným spolu s námi úlevou, až se zjeví Pán Ježíš s nebe se svými mocnými anděly ', '2Te 1:8': 'v plameni ohně, aby vykonal trest na těch, kteří neznají Boha, a na těch, kteří odpírají poslušnost evangeliu našeho Pána Ježíše. ', '2Te 1:9': 'Ti jako tresty sklidí věčnou záhubu ve vzdálenosti od tváři Páně a od slávy jeho moci, ', '2Te 1:10': 'až přijde, aby v onen den byl oslaven v svých svatých a byl předmětem obdivu ve všech, kdož uvěřili. Naše svědectví došlo u vás víry.', '2Te 1:11': 'Proto se také stále za vás modlíme, aby vás náš Bůh uznal za hodny svého povolání a svou mocí dovršil každé rozhodnutí k dobrotě a čin víry, ', '2Te 1:12': 'takže tím bude ve vás oslaveno jméno našeho Pána Ježíše a vy oslaveni v něm z milosti našeho Boha a Pána Ježíše Krista.', '2Te 2:1': 'Co se týče příchodu našeho Pána Ježíše Krista a našeho shromáždění před něj, prosíme vás, bratří, ', '2Te 2:2': 'abyste si nedali tak snadno poplésti hlavu a vzrušovati se nějakým duchem nebo řečí nebo listem domněle od nás, jako by již nastával den Páně. ', '2Te 2:3': 'Ať vás nikdo neoklame žádným způsobem. Nepřijde, dokud nenastane napřed odpadnutí, dokud se neobjeví člověk nepravosti syn zhouby, ', '2Te 2:4': 'odpůrce povyšující se nade všecko, co se jmenuje Bůh nebo předmět zbožňování, aby se posadil do chrámu Božího, prohlašuje sebe za Boha. ', '2Te 2:5': 'Nevzpomínáte si, že jsem vám o tom mluvil, ještě když jsem byl u vás? ', '2Te 2:6': 'A nyní přece víte, co jej zdržuje, že se nemůže objeviti před svým určeným časem. ', '2Te 2:7': 'Tajemná síla nepravosti již působí, jenže dříve by musil být odklizen ten, kdo ji dosud zdržuje. ', '2Te 2:8': 'Potom se objeví činitel nepravosti, kterého Pán Ježíš zničí dechem svých úst a zahubí zjevením svého příchodu, ', '2Te 2:9': 'ten, jehož příchod jest – jak satan dovede působiti – samá lživá moc a znamení a div, ', '2Te 2:10': 'samý klam nepravosti pro ty, kteří jsou určeni k záhubě za to, že nepřijali lásku k pravdě, aby byli spaseni. ', '2Te 2:11': 'Proto na ně Bůh posílá působivost bludu, aby uvěřili lži ', '2Te 2:12': 'a aby propadli soudu všichni, kteří neuvěřili pravdě, ale nalezli zálibu v nespravedlnosti.', '2Te 2:13': 'My však jsme povinni stále děkovati Bohu za vás, bratří milovaní Pánem, že si vás Bůh od počátku vyvolil k spáse posvěcením Ducha a vírou v pravdu. ', '2Te 2:14': 'K tomu vás také povolal naším evangeliem, abyste nabyli slávy našeho Pána Ježíše Krista. ', '2Te 2:15': 'Nuže tedy, bratří, stůjte pevně, držte se převzatých návodů, v nichž jste byli vyučeni ať naším slovem, ať listem. ', '2Te 2:16': 'Sám pak náš Pán Ježíš Kristus a Bůh náš Otec, jenž vás miloval a dal vám věčnou potěchu a dobrou naději v své milosti, ', '2Te 2:17': 'nechť vám potěší srdce a utvrdí vás v každém dobrém činu i slovu.', '2Te 3:1': 'Dále, bratří, modlete se za nás, aby slovo Páně konalo svůj běh a došlo slávy, jako se stalo u vás, ', '2Te 3:2': 'a abychom byli osvobozeni od zvrácených a zlých lidí. Víra není věcí všech. ', '2Te 3:3': 'Ale Pán je věrný a on vás utvrdí a za chrání od zlého. ', '2Te 3:4': 'Spoléháme na vás v Pánu, že činíte a budete činiti to, co vám nařizujeme. ', '2Te 3:5': 'Pán sám račiž říditi vaše srdce k lásce Boží a k trpělivosti Kristově.', '2Te 3:6': 'Nařizujeme vám, bratří, jménem Pána Ježíše Krista, abyste se měli na pozoru před každým bratrem, který žije nepořádně, a ne podle návodu, jejž jste od nás převzali. ', '2Te 3:7': 'Vždyť sami víte, jak nás máte napodobovati; my jsme se mezi vámi nevyhýbali řádu, ', '2Te 3:8': 'ani chleba darmo jsme od nikoho nejedli, ale v lopotě a námaze ve dne v noci jsme pracovali, abychom nikomu z vás nepřipadli na obtíž. ', '2Te 3:9': 'Ne že bychom k tomu neměli práva, ale abychom se vám dali za vzor, který byste napodobovali. ', '2Te 3:10': 'I když jsme byli u vás, to jsme vám nařizovali: kdo nechce pracovati, ať nejí! ', '2Te 3:11': 'Ale teď slyšíme, že mezi vámi někteří žijí nepořádně, nic nepracují, ale jen okolo práce chodí. ', '2Te 3:12': 'Takovým nařizujeme a takové vybízíme v Pánu Ježíši Kristu, aby v klidu pracovali a tak jedli vlastní chléb.', '2Te 3:13': 'Vy pak, bratří, neochabujte v činění dobrého. ', '2Te 3:14': 'Neposlouchá-li kdo našeho slova z tohoto listu, toho si označujte a nestýkejte se s ním; tím se zastydí. ', '2Te 3:15': 'Ale nepokládejte ho za nepřítele, nýbrž varujte ho jako bratra.', '2Te 3:16': 'Sám Pán pokoje nechť vám dá pokoj neustále všelikým způsobem. Pán buď se všemi vámi!', '2Te 3:17': 'Pozdrav je psán mou, Pavlovou rukou. To je znamení v každém mém listě. Tak píši.', '2Te 3:18': 'Milost našeho Pána Ježíše Krista se všemi vámi! '}