{'Zd 1:1': 'Častokrát a rozličnými způsoby mluvíval někdy Bůh otcům skrze proroky, v těchto pak posledních dnech mluvil nám skrze Syna svého,', 'Zd 1:2': 'Kteréhož ustanovil dědicem všeho, skrze něhož i věky učinil.', 'Zd 1:3': 'Kterýžto jsa blesk slávy, a obraz osoby jeho, a zdržuje všecko slovem mocnosti své, očištění hříchů našich skrze sebe samého učiniv, posadil se na pravici velebnosti na výsostech,', 'Zd 1:4': 'Tím důstojnější nad anděly učiněn, čím vyvýšenější nad ně jméno dědičně obdržel.', 'Zd 1:5': 'Nebo kterému kdy z andělů řekl: Syn můj jsi ty, já dnes zplodil jsem tebe? A opět: Já budu jemu otcem, a on mi bude synem?', 'Zd 1:6': 'A opět, když uvodí prvorozeného na okršlek země, dí: A klanějte se jemu všickni andělé Boží.', 'Zd 1:7': 'A o andělích zajisté dí: Kterýž činí anděly své duchy, a služebníky své plamen ohně;', 'Zd 1:8': 'Ale k Synu dí: Stolice tvá, ó Bože, na věky věků, berla pravosti jest berla království tvého.', 'Zd 1:9': 'Miloval jsi spravedlnost, a nenáviděl jsi nepravosti, protož pomazal tebe, ó Bože, Bůh tvůj olejem veselé nad spoluúčastníky tvé.', 'Zd 1:10': 'A ty, Pane, na počátku založil jsi zemi, a díla rukou tvých jsouť nebesa.', 'Zd 1:11': 'Onať pominou, ty pak zůstáváš; a všecka jako roucho zvetšejí,', 'Zd 1:12': 'A jako oděv svineš je, i budouť změněna. Ale ty jsi tentýž, a léta tvá nepřestanou.', 'Zd 1:13': 'A kterému kdy z andělů řekl: Seď na pravici mé, dokudž nepoložím nepřátel tvých za podnože noh tvých?', 'Zd 1:14': 'Zdaliž všickni nejsou služební duchové, kteříž posílání bývají k službě pro ty, jenž mají dědičně obdržeti spasení?', 'Zd 2:1': 'Protož musímeť my tím snažněji šetřiti toho, což jsme slýchali, aby nám to nevymizelo.', 'Zd 2:2': 'Nebo poněvadž skrze anděly mluvené slovo bylo pevné, a každé přestoupení a neposlušenství vzalo spravedlivou odměnu pomsty,', 'Zd 2:3': 'Kterakž my utečeme, takového zanedbávajíce spasení? Kteréžto nejprvé začavši vypravováno býti skrze samého Pána, od těch, kteříž jej slýchali, nám jest utvrzeno.', 'Zd 2:4': 'Čemuž i Bůh svědectví vydával skrze divy, a zázraky, a rozličné moci, i podělování Duchem svatým, podlé vůle své.', 'Zd 2:5': 'Nebo nepoddal andělům okršlku země budoucího, o kterémž mluvíme.', 'Zd 2:6': 'Osvědčilť pak na jednom místě jeden, řka: Co jest člověk, že naň pomníš, aneb syn člověka, že na něj patříš?', 'Zd 2:7': 'Maličkos jej menšího než anděly učinil, slavou a ctí korunoval jsi ho, a ustanovils jej nad dílem rukou svých.', 'Zd 2:8': 'Všecko jsi podmanil pod nohy jeho. Poddav pak jemu všecko, ničeho nezanechal nepodmaněného jemu. I však nyní ještě nevidíme, aby jemu všecko poddáno bylo.', 'Zd 2:9': 'Ale toho Ježíše, kterýž maličko nižší byl nežli andělé, vidíme pro utrpení smrti slavou a ctí korunovaného, aby z milosti Boží za všecky okusil smrti.', 'Zd 2:10': 'Slušeloť zajisté na toho, pro kteréhož jest všecko, a skrze kteréhož jest všecko, aby mnohé syny k slávě přiveda, vůdce spasení jejich skrze utrpení posvětil.', 'Zd 2:11': 'Nebo i ten, kterýž posvěcuje, i ti, kteříž posvěceni bývají, z jednoho jsou všickni. Pro kteroužto příčinu nestydí se jich nazývati bratřími,', 'Zd 2:12': 'Řka: Zvěstovati budu jméno tvé bratřím svým, u prostřed shromáždění prozpěvovati budu tobě.', 'Zd 2:13': 'A opět: Já budu v něm doufati. A opět: Aj, já a dítky, kteréž dal mi Bůh.', 'Zd 2:14': 'Poněvadž tedy dítky účastnost mají těla a krve, i on též podobně účasten jest jich, aby skrze smrt zahladil toho, kterýž má vládařství smrti, to jest ďábla,', 'Zd 2:15': 'A vysvobodil ty, kteříž bázní smrti po všecken čas života podrobeni byli v službu.', 'Zd 2:16': 'Neboť nikoli nepřijal andělů, ale símě Abrahamovo přijal.', 'Zd 2:17': 'Pročež ve všem připodobněn býti měl bratřím, aby milosrdný byl, a věrný nejvyšší kněz {biskup} v tom, což se u Boha k očištění hříchů lidu díti mělo.', 'Zd 2:18': 'Nebo že sám trpěl, pokoušín byv, může také pokušení trpícím spomáhati.', 'Zd 3:1': 'A protož, bratří svatí, povolání nebeského účastníci, spatřujte apoštola a nejvyššího kněze {biskupa} vyznání našeho, Krista Ježíše,', 'Zd 3:2': 'Věrného tomu, kdož jej ustanovil, jako i Mojžíš byl ve všem domě jeho.', 'Zd 3:3': 'Tím větší zajisté slávy tento nad Mojžíše jest hoden, čím větší má čest stavitel nežli sám dům.', 'Zd 3:4': 'Nebo všeliký dům ustaven bývá od někoho, ten pak, kdož všecky tyto věci ustavěl, Bůh jest.', 'Zd 3:5': 'A Mojžíš zajisté věrný byl v celém domě jeho, jako služebník, na osvědčení toho, což potom mělo mluveno býti.', 'Zd 3:6': 'Ale Kristus, jako Syn, panuje nad domem svým. Kterýžto dům my jsme, jestliže tu svobodnou doufanlivost, a tu chloubu naděje až do konce pevnou zachováme.', 'Zd 3:7': 'Protož jakž praví Duch svatý: Dnes, uslyšeli-li byste hlas jeho,', 'Zd 3:8': 'Nezatvrzujtež srdcí svých, jako při onom popuzení v den pokušení toho na poušti;', 'Zd 3:9': 'Kdež pokoušeli mne otcové vaši, zkusiliť mne, a viděli skutky mé po čtyřidceti let.', 'Zd 3:10': 'Protož hněviv jsem byl na pokolení to, a řekl jsem: Tito vždycky bloudí srdcem, a nepoznávají cest mých.', 'Zd 3:11': 'Pročež přisáhl jsem v hněvě svém, že nevejdou v odpočinutí mé.', 'Zd 3:12': 'Viztež, bratří, aby snad v někom z vás nebylo srdce zlé a nevěrné, kteréž by odstupovalo od Boha živého.', 'Zd 3:13': 'Ale napomínejte se vespolek po všecky dny, dokudž se dnes jmenuje, aby někdo z vás nebyl zatvrzen oklamáním hřícha.', 'Zd 3:14': 'Účastníci zajisté Krista učiněni jsme, jestliže však ten počátek podstaty až do konce pevný zachováme.', 'Zd 3:15': 'Protož dokudž se říká: Dnes, uslyšeli-li byste hlas jeho, nezatvrzujte srdcí svých, jako při onom popuzení.', 'Zd 3:16': 'Nebo někteří slyševše, popouzeli ho, ale ne všickni, kteříž vyšli z Egypta skrze Mojžíše.', 'Zd 3:17': 'Na které se pak hněval čtyřidceti let? Zdali ne na ty, kteříž hřešili, jejichž těla padla na poušti?', 'Zd 3:18': 'A kterým zapřisáhl, že nevejdou do odpočinutí jeho? Však těm, kteříž byli neposlušní.', 'Zd 3:19': 'A vidíme, žeť nemohli vjíti pro nevěru.', 'Zd 4:1': 'Bojmež se tedy, aby snad opustě zaslíbení o vjití do odpočinutí jeho, neopozdil se někdo z vás.', 'Zd 4:2': 'Nebo i nám zvěstováno jest, jako i oněmno, ale neprospěla jim řeč slyšená, nepřipojená k víře těch, kteříž slyšeli.', 'Zd 4:3': 'Neboť vcházíme v odpočinutí my, kteříž jsme uvěřili, jakož řekl: Protož jsem přisáhl v hněvě svém, žeť nevejdou v odpočinutí mé, ačkoli dokonána jsou díla od ustanovení světa.', 'Zd 4:4': 'Nebo pověděl na jednom místě o sedmém dni takto: I odpočinul Bůh dne sedmého ode všech skutků svých.', 'Zd 4:5': 'A tuto zase: Že nevejdou v odpočinutí mé.', 'Zd 4:6': 'A poněvadž vždy na tom jest, že někteří mají vjíti do něho, a ti, kterýmž prvé zvěstováno jest, nevešli pro nevěru,', 'Zd 4:7': 'Opět ukládá den jakýsi: Dnes, skrze Davida, po takovém času pravě, (jakož řečeno jest): Dnes uslyšíte-li hlas jeho, nezatvrzujte srdcí svých.', 'Zd 4:8': 'Nebo byť byl Jozue v odpočinutí je uvedl, nebylť by potom mluvil o jiném dni.', 'Zd 4:9': 'A protož zůstáváť svátek lidu Božímu.', 'Zd 4:10': 'Nebo kdožkoli všel v odpočinutí jeho, takéť i on odpočinul od skutků svých, jako i Bůh od svých.', 'Zd 4:11': 'Snažmež se tedy vjíti do toho odpočinutí, aby někdo neupadl v týž příklad nedověry.', 'Zd 4:12': 'Živáť jest zajisté řeč Boží a mocná, a pronikavější nad všeliký meč na obě strany ostrý, a dosahujeť až do rozdělení i duše i ducha i kloubů i mozku v kostech, a rozeznává myšlení i mínění srdce.', 'Zd 4:13': 'A neníť stvoření, kteréž by nebylo zjevné před oblíčejem jeho, nýbrž všecky věci jsou nahé a odkryté očima toho, o kterémž jest řeč naše.', 'Zd 4:14': 'Protož majíce velikého nejvyššího kněze {biskupa}, kterýž pronikl nebesa, Ježíše Syna Božího, držmež to vyznání.', 'Zd 4:15': 'Nebo nemáme nejvyššího kněze {biskupa}, kterýž by nemohl čitedlen býti mdlob našich, ale zkušeného ve všem nám podobně, kromě hříchu.', 'Zd 4:16': 'Přistupmež tedy směle s doufáním k trůnu milosti, abychom dosáhli milosrdenství, a milost nalezli ku pomoci v čas příhodný.', 'Zd 5:1': 'Všeliký zajisté nejvyšší kněz {biskup} z lidu vzatý za lidi bývá postaven v jednání s Bohem, totiž aby obětoval i dary i oběti za hříchy,', 'Zd 5:2': 'Kterýž by mohl, jakž sluší, lítost míti nad neznajícími a bloudícími, jsa i sám obklíčen nemocí.', 'Zd 5:3': 'A pro ni povinen jest, jakož za lid, tak i za sebe samého obětovati za hříchy.', 'Zd 5:4': 'A aniž kdo sobě sám té cti osobuje, ale ten, kterýž by byl povolán od Boha, jako i Aron.', 'Zd 5:5': 'Tak i Kristus ne sám sobě té cti osobil, aby byl nejvyšším knězem {biskupem}, ale ten, kterýž řekl jemu: Syn můj jsi ty, já dnes zplodil jsem tebe.', 'Zd 5:6': 'Jakž i jinde praví: Ty jsi kněz na věky podlé řádu Melchisedechova.', 'Zd 5:7': 'Kterýž za dnů těla svého modlitby a ponížené prosby k tomu, kterýž ho mohl zachovati od smrti, s křikem velikým a slzami obětoval, a vyslyšán jest v tom strachu.', 'Zd 5:8': 'A ačkoli byl Syn Boží, z toho však, což strpěl, naučil se poslušenství.', 'Zd 5:9': 'A tak dokonalý jsa, učiněn jest všechněm sebe poslušným původem spasení věčného,', 'Zd 5:10': 'Nazván jsa od Boha nejvyšším knězem {biskupem} podlé řádu Melchisedechova.', 'Zd 5:11': 'O kterémž mnoho by se mělo mluviti, a to nesnadných věci k vypravení, ale vy jste nezpůsobných uší.', 'Zd 5:12': 'Nebo měvše býti v tak dlouhém času mistři, opět potřebujete učeni býti prvním počátkům výmluvností Božích, a učiněni jste mléka potřebující, a ne pokrmu hrubšího.', 'Zd 5:13': 'Kdožkoli zajisté mléka se drží, nechápá slova spravedlnosti; (nebo nemluvně jest).', 'Zd 5:14': 'Ale dokonalých jest hrubý pokrm, totiž těch, kteříž pro zvyklost mají smysly způsobné k rozeznání dobrého i zlého.', 'Zd 6:1': 'Protož opustíce řeč počátku Kristova, k dokonalosti se nesme, ne opět zakládajíce gruntu pokání z skutků mrtvých, a víry v Boha,', 'Zd 6:2': 'Křtů učení, a vzkládání rukou, a vzkříšení z mrtvých, i soudu věčného.', 'Zd 6:3': 'A toť učiníme, dopustí-li Bůh.', 'Zd 6:4': 'Nebo nemožné jest jednou již osvíceným, kteříž i zakusili daru nebeského, a účastníci učiněni byli Ducha svatého,', 'Zd 6:5': 'Okusili také dobrého Božího slova, a moci věka budoucího,', 'Zd 6:6': 'Kdyby padli, zase obnoviti se ku pokání, jakožto těm, kteříž opět sobě znovu křižují Syna Božího, a v porouhání vydávají.', 'Zd 6:7': 'Země zajisté, kteráž často na sebe přicházející déšť pije, a rodí bylinu příhodnou těm, od kterýchž bývá dělána, dochází požehnání od Boha.', 'Zd 6:8': 'Ale vydávající trní a bodláky zavržená jest, a blízká zlořečení, jejížto konec bývá spálení.', 'Zd 6:9': 'A však, nejmilejší, nadějemeť se o vás lepších věcí, a náležejících k spasení, ač pak koli tak mluvíme.', 'Zd 6:10': 'Neboť není nespravedlivý Bůh, aby se zapomenul na práci vaši, a na pracovitou lásku, kteréž jste dokazovali ke jménu jeho, slouživše svatým, a ještě sloužíce.', 'Zd 6:11': 'Žádámeť pak, aby jeden každý z vás až do konce prokazoval tu opravdovou pilnost plné jistoty naděje,', 'Zd 6:12': 'Tak abyste nebyli leniví, ale následovníci těch, kteříž skrze víru a snášelivost obdrželi dědictví zaslíbené.', 'Zd 6:13': 'Bůh zajisté zaslíbení čině Abrahamovi, když neměl skrze koho většího přisáhnouti, přisáhl skrze sebe samého,', 'Zd 6:14': 'Řka: Jistě požehnám velmi tobě, a velice rozmnožím tebe.', 'Zd 6:15': 'A tak trpělivě očekávaje, dosáhl zaslíbení.', 'Zd 6:16': 'Lidé zajisté skrze většího přisahají, a všeliké rozepře mezi nimi konec jest, když bývá potvrzena přísahou.', 'Zd 6:17': 'A takž Bůh, chtěje dostatečně ukázati dědicům zaslíbení neproměnitelnost rady své, vložil mezi to přísahu,', 'Zd 6:18': 'Abychom skrze ty dvě věci nepohnutelné, (v nichž nemožné jest, aby Bůh klamal), měli přepevné potěšení, my, kteříž jsme se utekli k obdržení předložené naděje.', 'Zd 6:19': 'Kterouž máme jako kotvu duše, i bezpečnou i pevnou, a vcházející až do vnitřku za oponu,', 'Zd 6:20': 'Kdežto předchůdce pro nás všel Ježíš, jsa učiněn podlé řádu Melchisedechova nejvyšším knězem {biskupem} na věky.', 'Zd 7:1': 'Nebo ten Melchisedech byl král Sálem, kněz Boha nejvyššího, kterýž vyšel v cestu Abrahamovi, navracujícímu se od pobití králů, a dal jemu požehnání.', 'Zd 7:2': 'Kterémuž Abraham i desátek dal ze všeho. Kterýž nejprvé vykládá se král spravedlnosti, potom pak i král Sálem, to jest král pokoje,', 'Zd 7:3': 'Bez otce, bez matky, bez rodu, ani počátku dnů, ani skonání života nemaje, ale připodobněn jsa Synu Božímu, zůstává knězem věčně.', 'Zd 7:4': 'Pohleďtež tedy, kteraký ten byl, jemuž i desátky z kořistí dal Abraham patriarcha.', 'Zd 7:5': 'A ješto ti, kteříž jsou z synů Léví kněžství přijímající, přikázaní mají desátky bráti od lidu podlé zákona, to jest od bratří svých, ačkoli pošlých z bedr Abrahamových,', 'Zd 7:6': 'Tento pak, jehož rod není počten mezi nimi, desátky vzal od Abrahama, a tomu, kterýž měl zaslíbení, požehnání dal.', 'Zd 7:7': 'A jistě beze všeho odporu menší od většího požehnání béře.', 'Zd 7:8': 'A tuto desátky berou smrtelní lidé, ale tamto ten, o němž se vysvědčuje, že jest živ.', 'Zd 7:9': 'A ať tak dím, i sám Léví, kterýž desátky béře, v Abrahamovi desátky dal.', 'Zd 7:10': 'Nebo ještě v bedrách otce byl, když vyšel proti němu Melchisedech.', 'Zd 7:11': 'A protož byla-liť dokonalost skrze Levítské kněžství, (nebo za něho vydán jest lidu zákon), jakáž toho byla potřeba, aby jiný kněz podlé řádu Melchisedechova povstal, a nebyl podlé řádu Aronova jmenován?', 'Zd 7:12': 'A poněvadž jest kněžství přeneseno, musiloť také i zákona přenesení býti.', 'Zd 7:13': 'Nebo ten, o kterémž se to praví, jiného jest pokolení, z kteréhož žádný při oltáři v službě nebyl.', 'Zd 7:14': 'Zjevné jest zajisté, že z pokolení Judova pošel Pán náš, o kterémžto pokolení nic z strany kněžství nemluvil Mojžíš.', 'Zd 7:15': 'Nýbrž hojněji to ještě zjevné jest, že povstal jiný kněz podlé řádu Melchisedechova,', 'Zd 7:16': 'Kterýž učiněn jest ne podlé zákona přikázaní tělesného, ale podlé moci života neporušitelného.', 'Zd 7:17': 'Nebo svědčí: Ty jsi kněz na věky podlé řádu Melchisedechova.', 'Zd 7:18': 'Stalo se zajisté složení onoho předešlého přikázaní, proto že bylo mdlé a neužitečné.', 'Zd 7:19': 'Nebo ničeho k dokonalosti nepřivedl zákon, ale na místo jeho uvedena lepší naděje, skrze niž přibližujeme se k Bohu.', 'Zd 7:20': 'A to i podlé toho, že ne bez přísahy jest uvedena.', 'Zd 7:21': 'Nebo onino bez přísahy kněžími učiněni bývali, tento pak s přísahou, skrze toho, kterýž řekl k němu: Přisáhl Pán, a nebudeť toho litovati: Ty jsi kněz na věky podlé řádu Melchisedechova.', 'Zd 7:22': 'Podlé čehož lepší smlouvy prostředníkem učiněn jest Ježíš.', 'Zd 7:23': 'A také onino mnozí bývali kněží, proto že smrt bránila jim vždycky trvati;', 'Zd 7:24': 'Ale tento poněvadž zůstává na věky, věčné má kněžství.', 'Zd 7:25': 'A protož i dokonale spasiti může ty, kteříž přistupují skrze něho k Bohu, vždycky jsa živ k orodování za ně.', 'Zd 7:26': 'Takovéhoť zajisté nám slušelo míti nejvyššího kněze {biskupa}, svatého, nevinného, nepoškvrněného, odděleného od hříšníků, a kterýž by vyšší nad nebesa učiněn byl,', 'Zd 7:27': 'Kterýž by nepotřeboval na každý den, jako onino kněží, nejprv za své vlastní hříchy oběti obětovati, potom za lid. Nebo učinil to jednou, samého sebe obětovav.', 'Zd 7:28': 'Zákon zajisté lidi mající nedostatky ustavoval za nejvyšší kněží {biskupy}, ale slovo přísežné, kteréž se stalo po zákonu, ustanovilo Syna dokonalého na věky.', 'Zd 8:1': 'Ale summa toho mluvení jest, že takového máme nejvyššího kněze {biskupa}, kterýž se posadil na pravici trůnu velebnosti v nebesích.', 'Zd 8:2': 'Služebník jsa svatyně, a pravého toho stánku, kterýž Pán vzdělal, a ne člověk.', 'Zd 8:3': 'Všeliký zajisté nejvyšší kněz {biskup} k obětování darů a obětí bývá ustanoven, a protož potřebí bylo, aby i tento měl, co by obětoval.', 'Zd 8:4': 'Nebo kdyby byl na zemi, aniž by knězem byl, když by zůstávali ti kněží, kteříž obětují dary podlé zákona,', 'Zd 8:5': 'Sloužíce podobenství a stínu nebeských věcí, jakož Mojžíšovi od Boha řečeno bylo, když dokonávati měl stánek: Hlediž, prý, abys udělal všecko ku podobenství, kteréžť jest ukázáno na této hoře.', 'Zd 8:6': 'Nyní pak tím důstojnějšího došel úřadu, čímž i lepší smlouvy prostředníkem jest, kterážto lepšími zaslíbeními jest utvrzena.', 'Zd 8:7': 'Nebo kdyby ona první byla bez úhony, nebylo by hledáno místa druhé.', 'Zd 8:8': 'Nebo obviňuje Židy, dí: Aj, dnové jdou, praví Pán, v nichž vejdu s domem Izraelským a s domem Judským v smlouvu novou.', 'Zd 8:9': 'Ne podlé smlouvy té, kterouž jsem učinil s otci jejich v ten den, když jsem je vzal za ruku jejich, abych je vyvedl z země Egyptské. Nebo oni nezůstali v té smlouvě mé, a já opustil jsem je, praví Pán.', 'Zd 8:10': 'Protož tatoť jest smlouva, v kterouž vejdu s domem Izraelským po těch dnech, praví Pán: Dám, zákony své v mysl jejich, a na srdcích jejich napíši je, a budu jejich Bohem, a oni budou mým lidem.', 'Zd 8:11': 'A nebudouť učiti jeden každý bližního svého, a jeden každý bratra svého, říkajíce: Poznej Pána, proto že mne všickni znáti budou, od nejmenšího z nich až do největšího z nich.', 'Zd 8:12': 'Nebo milostiv budu nepravostem jejich, a na hříchy jejich, ani na nepravosti jejich nikoli nezpomenu více.', 'Zd 8:13': 'A kdyžť praví o nové, tedy pokládá první za vetchou; což pak vetší a schází, blízké jest zahynutí.', 'Zd 9:1': 'Mělať pak i první ona smlouva nařízené služby a svatyni světskou.', 'Zd 9:2': 'Nebo udělán byl stánek první, v kterémž byl svícen, a stůl, a posvátní chlebové, a ten sloul svatyně.', 'Zd 9:3': 'Za druhou pak oponou byl stánek, kterýž sloul svatyně svatých,', 'Zd 9:4': 'Zlatou maje kadidlnici, a truhlu smlouvy, všudy obloženou zlatem, kdežto bylo věderce zlaté, mající v sobě mannu, a hůl Aronova, kteráž byla zkvetla, a dsky zákona,', 'Zd 9:5': 'Nad truhlou pak cherubínové slávy, zastěňujíci slitovnici. O kterýchž věcech není potřebí nyní vypravovati o jedné každé obzvláštně.', 'Zd 9:6': 'To pak když tak jest zřízeno, do prvního stánku vždycky vcházejí kněží, služby vykonávajíce,', 'Zd 9:7': 'Do druhého pak jedinou v rok sám nejvyšší kněz {biskup}, ne bez krve, kterouž obětuje sám za sebe, i za lidské nevědomosti.', 'Zd 9:8': 'Čímž Duch svatý ukazuje to, že ještě nebyla zjevena cesta k svatyni, dokudž první stánek trval.', 'Zd 9:9': 'Kterýž byl podobenstvím na ten tehdejší čas, v němž darové a oběti se obětují, kteréž nemohou dokonalého v svědomí učiniti toho, kdož obětuje,', 'Zd 9:10': 'Toliko v pokrmích a v nápojích, a v rozličných umýváních a ospravedlňováních tělesných, až do času napravení, záležející.', 'Zd 9:11': 'Ale Kristus přišed, nejvyšší kněz {biskup} budoucího dobrého, skrze větší a dokonalejší stánek, ne rukou udělaný, to jest ne tohoto stavení,', 'Zd 9:12': 'Ani skrze krev kozlů a telat, ale skrze svou vlastní krev, všed jednou do svatyně, věčné vykoupení nalezl.', 'Zd 9:13': 'Nebo jestližeť krev býků a kozlů, a popel jalovice, pokropující poškvrněných, posvěcuje k očištění těla,', 'Zd 9:14': 'Čím více krev Kristova, kterýž skrze Ducha věčného samého sebe obětoval nepoškvrněného Bohu, očistí svědomí vaše od skutků mrtvých k sloužení Bohu živému?', 'Zd 9:15': 'A pro tu příčinu nové smlouvy prostředník jest, aby, když by smrt mezi to vkročila k vyplacení přestoupení těch, kteráž byla za první smlouvy, zaslíbení věčného dědictví přijali ti, kdož jsou povoláni.', 'Zd 9:16': 'Nebo kdež jest kšaft, potřebí jest, aby k tomu smrt přikročila toho, kdož činí kšaft.', 'Zd 9:17': 'Kšaft zajisté těch, kteříž zemřeli, stálý jest, poněvadž ještě nemá moci, dokudž živ jest ten, kdož kšaft činil.', 'Zd 9:18': 'Protož ani první onen bez krve nebyl posvěcován.', 'Zd 9:19': 'Nebo když Mojžíš všecka přikázaní podlé zákona všemu lidu předložil, vzav krev telat a kozlů, s vodou a s vlnou červenou a s yzopem, tak spolu i knihy i všeho lidu pokropil,', 'Zd 9:20': 'Řka: Tatoť jest krev zákona, kterýž vám Bůh vydal.', 'Zd 9:21': 'Ano i stánku i všech nádob k službě náležitých rovně též krví pokropil.', 'Zd 9:22': 'A téměř všecko podlé zákona krví očišťováno bývá, a bez krve vylití nebývá odpuštění vin.', 'Zd 9:23': 'Protož potřebí bylo, aby věcí nebeských příkladové těmi věcmi očišťováni byli, nebeské pak věci lepšími obětmi, nežli jsou ty.', 'Zd 9:24': 'Neboť nevšel Kristus do svatyně rukou udělané, kteráž by nesla figůru pravé, ale v samo nebe, aby nyní přítomný byl tváři Boží za nás.', 'Zd 9:25': 'Ne aby častokrát obětoval sebe samého, jako nejvyšší kněz {biskup} vcházel do svatyně každý rok se krví cizí,', 'Zd 9:26': '(Sic jinak by byl musil častokrát trpěti od počátku světa), ale nyní jednou při skonání věků, na shlazení hřícha skrze obětování sebe samého, zjeven jest.', 'Zd 9:27': 'A jakož uloženo lidem jednou umříti, a potom bude soud,', 'Zd 9:28': 'Tak i Kristus jednou jest obětován, k shlazení mnohých lidí hříchů; podruhé bez hříchu ukáže se těm, kteříž ho čekají k spasení.', 'Zd 10:1': 'Zákon zajisté, maje stín budoucího dobrého, a ne sám obraz těch věcí, jednostejnými obětmi, kteréž po všecka léta obětují, nikdy nemůž přistupujících dokonalých učiniti.', 'Zd 10:2': 'Sic jinak zdaliž by již nepřestaly obětovány býti, proto že by již neměli žádného svědomí z hříchů ti, kteříž obětují, jsouce jednou očištěni?', 'Zd 10:3': 'Ale při těch obětech připomínání hříchů děje se každého roku.', 'Zd 10:4': 'Neboť možné není, aby krev býků a kozlů shladila hříchy.', 'Zd 10:5': 'Protož vcházeje na svět, dí: Oběti a daru nechtěl jsi, ale tělo jsi mi způsobil.', 'Zd 10:6': 'Zápalných obětí, ani obětí za hřích jsi neoblíbil.', 'Zd 10:7': 'Tehdy řekl jsem: Aj, jduť, (jakož v knihách psáno jest o mně), abych činil, ó Bože, vůli tvou.', 'Zd 10:8': 'Pověděv napřed: Že oběti a daru, a zápalů, i obětí za hřích, (kteréž se podlé zákona obětují), nechtěl jsi, aniž jsi oblíbil,', 'Zd 10:9': 'Tehdy řekl: Aj, jduť, abych činil, ó Bože, vůli tvou. Ruší první, aby druhé ustanovil.', 'Zd 10:10': 'V kteréžto vůli posvěceni jsme skrze obětování těla Ježíše Krista jednou.', 'Zd 10:11': 'A všeliký zajisté kněz přístojí, na každý den službu konaje, a jednostejné často obětuje oběti, kteréž nikdy nemohou odjíti hříchů.', 'Zd 10:12': 'Ale tento, jednu obět obětovav za hříchy, vždycky sedí na pravici Boží,', 'Zd 10:13': 'Již dále očekávaje, až by položeni byli nepřátelé jeho za podnož noh jeho.', 'Zd 10:14': 'Nebo jednou obětí dokonalé učinil na věky ty, kteříž posvěceni bývají.', 'Zd 10:15': 'Svědčíť pak nám to i sám Duch svatý. Nebo prvé pověděv:', 'Zd 10:16': 'Tatoť jest smlouva, kterouž učiním s nimi po těch dnech, praví Pán: Dám zákony své v srdce jejich, a na myslech jejich napíši je,', 'Zd 10:17': 'A na hříchy jejich, i na nepravosti jejich nikoli nezpomenu více.', 'Zd 10:18': 'Kdežť pak jest odpuštění jich, neníť více oběti za hřích.', 'Zd 10:19': 'Majíce tedy, bratří, plnou svobodu k vjíti do svatyně skrze krev Ježíšovu,', 'Zd 10:20': '(Tou cestou novou a živou, kterouž nám způsobil skrze oponu, to jest tělo své),', 'Zd 10:21': 'A kněze velikého nad domem Božím,', 'Zd 10:22': 'Přistupmež s pravým srdcem, v plné jistotě víry, očištěná majíce srdce od svědomí zlého,', 'Zd 10:23': 'A umyté tělo vodou čistou, držmež nepochybné vyznání naděje; (nebo věrnýť jest ten, kterýž zaslíbil).', 'Zd 10:24': 'A šetřme jedni druhých, k rozněcování se v lásce a dobrých skutcích,', 'Zd 10:25': 'Neopouštějíce společného shromáždění svého, jako někteří obyčej mají, ale napomínajíce se, a to tím více, čímž více vidíte, že se ten den přibližuje.', 'Zd 10:26': 'Nebo jestliže bychom dobrovolně hřešili po přijetí známosti pravdy, nezůstávalo by již oběti za hříchy,', 'Zd 10:27': 'Ale hrozné nějaké očekávání soudu, a ohně prudká pálivost, kterýž žráti má protivníky.', 'Zd 10:28': 'Kdož by koli pohrdal zákonem Mojžíšovým, bez lítosti pode dvěma neb třmi svědky umírá.', 'Zd 10:29': 'Což se vám zdá, čím přísnějšího trestání hoden jest ten, kdož by Syna Božího pošlapával, a krev smlouvy, kterouž byl posvěcen, za nehodnou drahého vážení by měl, a Duchu milosti potupu učinil?', 'Zd 10:30': 'Známeť zajisté toho, jenž řekl: Mně pomsta, já odplatím, praví Pán. A opět: Pán souditi bude lid svůj.', 'Zd 10:31': 'Hroznéť jest upadnouti v ruce Boha živého.', 'Zd 10:32': 'Rozpomeňtež se pak na předešlé dny, v nichž osvíceni byvše, mnohý boj utrpení snášeli jste,', 'Zd 10:33': 'Buďto když jste byli i pohaněními i ssouženími jako divadlo učiněni, buďto účastníci učiněni byvše těch, kteříž tak zmítáni byli.', 'Zd 10:34': 'Nebo i vězení mého čitelni jste byli, a rozchvátání statků svých s radostí jste strpěli, vědouce, že v sobě máte lepší zboží nebeské a trvanlivé.', 'Zd 10:35': 'Protož nezamítejtež smělé doufanlivosti své, kteráž velikou má odplatu.', 'Zd 10:36': 'Než potřebíť jest vám trpělivosti, abyste vůli Boží činíce, dosáhli zaslíbení.', 'Zd 10:37': 'Nebo ještě velmi, velmi maličko, a aj, ten, kterýž přijíti má, přijde, a nebudeť meškati,', 'Zd 10:38': 'Spravedlivý pak z víry živ bude. Pakli by se jinam obrátil, nezalibuje sobě duše má v něm.', 'Zd 10:39': 'Ale myť nejsme poběhlci k zahynutí, ale věřící k získání duše.', 'Zd 11:1': 'Víra pak jest nadějných věcí podstata, a důvod neviditelných.', 'Zd 11:2': 'Pro ni zajisté svědectví došli předkové.', 'Zd 11:3': 'Věrou rozumíme, že učiněni jsou věkové slovem Božím, tak že z ničeho jest to, což vidíme, učiněno.', 'Zd 11:4': 'Věrou lepší obět Bohu obětoval Abel, nežli Kain, skrze kterouž svědectví obdržel, že jest spravedlivý, jakž sám Bůh darům jeho svědectví vydal. A skrze tu, umřev, ještě mluví.', 'Zd 11:5': 'Věrou Enoch přenesen jest, aby neviděl smrti, a není nalezen, proto že jej Bůh přenesl. Prvé zajisté, než jest přenesen, svědectví měl, že se líbil Bohu.', 'Zd 11:6': 'Bez víry pak nemožné jest líbiti se jemu; nebo přistupující k Bohu věřiti musí, že jest Bůh, a těm, kteříž ho hledají, že odplatu dává.', 'Zd 11:7': 'Věrou napomenut jsa od Boha Noé o tom, čehož ještě nebylo viděti, boje se, připravoval koráb k zachování domu svého; skrze nějž potupil svět, a spravedlnosti té, kteráž jest z víry, učiněn jest dědicem.', 'Zd 11:8': 'Věrou, povolán jsa Abraham, uposlechl Boha, aby odšel na to místo, kteréž měl vzíti za dědictví; i šel, nevěda, kam přijde.', 'Zd 11:9': 'Věrou bydlil v zemi zaslíbené jako v cizí, v staních přebývaje s Izákem a s Jákobem, spoludědici téhož zaslíbení.', 'Zd 11:10': 'Nebo očekával města základy majícího, jehožto řemeslník a stavitel jest Bůh.', 'Zd 11:11': 'Věrou také i Sára moc ku početí semene přijala, a mimo čas věku porodila, když věřila, že jest věrný ten, kterýž zaslíbil.', 'Zd 11:12': 'A protož i z jednoho, a to již umrtveného, rozplodilo se potomků, jako jest množství hvězd nebeských, a jako písek nesčíslný, kterýž jest na břehu mořském.', 'Zd 11:13': 'Podlé víry zemřeli ti všickni, nevzavše zaslíbení, ale zdaleka je viděvše, jim i věřili, i je vítali, a vyznávali, že jsou hosté a příchozí na zemi.', 'Zd 11:14': 'Nebo ti, kteříž tak mluví, zjevně to prokazují, že vlasti hledají.', 'Zd 11:15': 'A jistě, kdyby se byli na onu rozpomínali, z kteréž vyšli, měli dosti času zase se navrátiti.', 'Zd 11:16': 'Ale oni lepší žádají, to jest nebeské. Protož i sám Bůh nestydí se slouti jejich Bohem; nebo připravil jim město.', 'Zd 11:17': 'Věrou obětoval Abraham Izáka, byv pokoušín, a to jednorozeného obětoval ten, kterýž byl zaslíbení přijal,', 'Zd 11:18': 'K němuž bylo řečeno: V Izákovi nazváno bude tobě símě,', 'Zd 11:19': 'Tak o tom smýšleje, že jest mocen Bůh i z mrtvých vzkřísiti. Pročež jej jako z mrtvých vzkříšeného přijal.', 'Zd 11:20': 'Věrou o budoucích věcech požehnání dal Izák Jákobovi a Ezau.', 'Zd 11:21': 'Věrou Jákob, umíraje, každému z synů Jozefových požehnání dával, a poklonil se na vrch hůlky své.', 'Zd 11:22': 'Věrou Jozef, dokonávaje, o vyjití synů Izraelských zmínku učinil, a o kostech svých poručil.', 'Zd 11:23': 'Věrou Mojžíš, narodiv se, ukryt byl za tři měsíce od rodičů svých, proto že viděli krásné pacholátko, a nebáli se rozkazu královského.', 'Zd 11:24': 'Věrou Mojžíš, byv již dorostlý, odepřel slouti synem dcery Faraonovy,', 'Zd 11:25': 'Vyvoliv sobě raději protivenství trpěti s lidem Božím, nežli časné a hříšné pohodlí míti,', 'Zd 11:26': 'Větší sobě pokládaje zboží nad Egyptské poklady pohanění Kristovo; nebo prohlédal k odplatě.', 'Zd 11:27': 'Věrou opustil Egypt, neboje se hněvu královského; nebo jako by viděl neviditelného, tak se utvrdil.', 'Zd 11:28': 'Věrou slavil hod beránka a vylití krve, aby ten, kterýž hubil prvorozené, nedotekl se jich.', 'Zd 11:29': 'Věrou přešli moře červené jako po suchu; o čež pokusivše se Egyptští, ztonuli.', 'Zd 11:30': 'Věrou zdi Jericha padly, když je obcházeli za sedm dní.', 'Zd 11:31': 'Věrou Raab nevěstka nezahynula s neposlušnými, pokojně přijavši špehéře.', 'Zd 11:32': 'A coť mám více praviti: Nepostačíť mi zajisté čas k vypravování o Gedeonovi, a Barákovi, a Samsonovi a Jefte, a Davidovi, a Samuelovi, a prorocích.', 'Zd 11:33': 'Kteříž skrze víru vybojovávali království, činili spravedlnost, docházeli zaslíbení, zacpávali ústa lvům,', 'Zd 11:34': 'Uhašovali moc ohně, utekli ostrosti meče, zmocněni bývali v mdlobách, silní učiněni v boji, vojska zaháněli cizozemců.', 'Zd 11:35': 'Ženy přijímaly mrtvé své vzkříšené. Jiní pak roztahováni jsou, neoblíbivše sobě vysvobození, aby lepšího dosáhli vzkříšení.', 'Zd 11:36': 'Jiní pak posměchy a mrskáním trápeni, ano i vězeními a žaláři.', 'Zd 11:37': 'Kamenováni jsou, sekáni, pokoušíni, mečem zmordováni; chodili v kožích ovčích a kozelčích, opuštěni, ssouženi, a zle s nimi nakládáno,', 'Zd 11:38': 'Jichžto nebyl svět hoden, po pustinách bloudíce, i po horách, a jeskyních, i v doupatech země.', 'Zd 11:39': 'A ti všickni svědectví dosáhše skrze víru, neobdrželi zaslíbení,', 'Zd 11:40': 'Proto že Bůh něco lepšího nám obmýšlel, aby oni bez nás nepřišli k dokonalosti.', 'Zd 12:1': 'Protož i my, takový oblak svědků vůkol sebe majíce, odvrhouce všeliké břímě, i snadně obkličující nás hřích, skrze trpělivost konejme běh uloženého sobě boje,', 'Zd 12:2': 'Patříce na vůdce a dokonavatele víry Ježíše, kterýž místo předložené sobě radosti strpěl kříž, opováživ se hanby, i posadil se na pravici trůnu Božího.', 'Zd 12:3': 'A považte, jaký jest ten, kterýž snášel od hříšníků taková proti sobě odmlouvání, abyste neustávali, v myslech svých hynouce.', 'Zd 12:4': 'Ještě jste se až do krve nezprotivili, proti hříchu bojujíce.', 'Zd 12:5': 'A což jste zapomenuli na napomenutí, kteréž k vám jako k synům mluví: Synu můj, nepohrdej kázní Páně, aniž sobě stýskej, když od něho trestán býváš?', 'Zd 12:6': 'Nebo kohož miluje Pán, tohoť tresce, a švihá každého, kteréhož za syna přijímá.', 'Zd 12:7': 'Jestliže kázeň snášíte, Bůh se vám podává jako synům. Nebo který jest syn, jehož by netrestal otec?', 'Zd 12:8': 'Pakli jste bez kázně, kteréž všickni účastni jsou, tedy jste cizoložňata, a ne synové.', 'Zd 12:9': 'Ano tělesné otce své měli jsme, kteříž nás trestali, a měli jsme je u vážnosti, i zdaliž nemáme mnohem více poddáni býti Otci duchů, abychom živi byli?', 'Zd 12:10': 'A onino zajisté po nemnohé dny, jakž se jim vidělo, trestali, ale tento v věcech přeužitečných, totiž k tomu, abychom došli účastnosti svatosti jeho.', 'Zd 12:11': 'Každé pak trestání, když přítomné jest, nezdá se býti potěšené, ale smutné, než potomť rozkošné ovoce spravedlnosti přináší těm, kteříž by v něm pocvičeni byli.', 'Zd 12:12': 'Protož opuštěných rukou a zemdlených kolen posilňte,', 'Zd 12:13': 'A přímé kroky čiňte nohama svýma, aby, což zkulhavělo, do konce se nevyvinulo, ale raději uzdraveno bylo.', 'Zd 12:14': 'Pokoje následujte se všechněmi a svatosti, bez níž žádný neuzří Pána,', 'Zd 12:15': 'Prohlédajíce, aby někdo neodpadl od milosti Boží, a aby nějaký kořen hořkosti nepodrostl, a neučinil překážky, skrze nějž by poškvrněni byli mnozí;', 'Zd 12:16': 'Aby někdo nebyl smilník, aneb ohyzdný, jako Ezau, kterýž za jednu krmi prodal prvorozenství své.', 'Zd 12:17': 'Víte zajisté, že potom, chtěje dědičně dosáhnouti požehnání, pohrdnut jest. Nebo nenalezl místa ku pokání, ačkoli ho s pláčem hledal.', 'Zd 12:18': 'Nebo nepřistoupili jste k hmotné hoře a k hořícímu ohni, a k vichru, a k mrákotě, a k bouři,', 'Zd 12:19': 'A k zvuku trouby a k hlasu slov, kterýž kdož slyšeli, prosili, aby k nim nebylo více mluveno.', 'Zd 12:20': '(Nebo nemohli snésti toho, což bylo praveno: Kdyby se i hovado dotklo hory, budeť ukamenováno, aneb šípem postřeleno.', 'Zd 12:21': 'A tak hrozné bylo to, což viděli, že Mojžíš řekl: Lekl jsem se, až se třesu.)', 'Zd 12:22': 'Ale přistoupili jste k hoře Sionu, a k městu Boha živého, Jeruzalému nebeskému, a k nesčíslnému zástupu andělů,', 'Zd 12:23': 'K veřejnému shromáždění a k církvi prvorozených, kteříž zapsáni jsou v nebesích, a k Bohu soudci všech, a k duchům spravedlivých dokonalých,', 'Zd 12:24': 'A k prostředníku Nového Zákona Ježíšovi, a ku pokropení krví, lépe mluvící než Abelova.', 'Zd 12:25': 'Viztež, abyste neodpírali mluvícímu. Nebo poněvadž onino neušli, kteříž odpírali tomu, jenž na zemi na místě Božím mluvil, čím více my, jestliže tím, kterýž s nebe jest, pohrdneme?', 'Zd 12:26': 'Jehož hlas tehdáž byl zemí pohnul, nyní pak zaslíbil, řka: Ještěť já jednou pohnu netoliko zemí, ale i nebem.', 'Zd 12:27': 'To pak, že dí: Ještě jednou, světle ukazuje pohnutelných věcí přenesení, jakožto učiněných, aby zůstávaly ty, kteréž jsou nepohnutelné.', 'Zd 12:28': 'Protož království přijímajíce nepohnutelné, mějmež milost, skrze kteroužto služme libě Bohu, s vážností a uctivostí.', 'Zd 12:29': 'Neboť Bůh náš jest oheň spalující.', 'Zd 13:1': 'Láska bratrská ať zůstává.', 'Zd 13:2': 'Na přívětivost k hostem nezapomínejte; skrze ni zajisté někteří, nevěděvše, anděly za hostě přijímali.', 'Zd 13:3': 'Pomněte na vězně, jako byste spoluvězňové byli, na ssoužené, jakožto ti, kteříž také v těle jste.', 'Zd 13:4': 'Poctivéť jest u všech manželství a lože nepoškvrněné, smilníky pak a cizoložníky souditi bude Bůh.', 'Zd 13:5': 'Obcování veďte bez lakomství, dosti majíce na tom, což máte. Onť zajisté řekl: Nikoli nenechám tebe, aniž tě opustím;', 'Zd 13:6': 'Tak abychom doufanlivě říkali: Pán spomocník můj, aniž se budu báti, by mi co učiniti mohl člověk.', 'Zd 13:7': 'Zpomínejte na vůdce své, kteříž vám mluvili slovo Boží, jejichžto obcování jaký byl cíl, spatřujíce, následujtež jejich víry.', 'Zd 13:8': 'Ježíš Kristus včera i dnes tentýž jest, i na věky.', 'Zd 13:9': 'Učením rozličným a cizím nedejte se točiti. Výbornéť jest zajisté, aby milostí upevněno bylo srdce, a ne pokrmy, kteříž neprospěli těm, kteříž se jimi vázali.', 'Zd 13:10': 'Mámeť oltář, z něhož ti nemají práva jísti, kdož stánku slouží.', 'Zd 13:11': 'Nebo kterýchž hovad krev vnášína bývá za hřích do svatyně skrze nejvyššího kněze {biskupa}, těch pálena bývají těla vně za stany.', 'Zd 13:12': 'Protož i Ježíš, aby posvětil lidu svou vlastní krví, vně za branou trpěl.', 'Zd 13:13': 'Vyjděmež tedy k němu ven z stanů, pohanění jeho nesouce.', 'Zd 13:14': 'Neboť nemáme zde města zůstávajícího, ale onoho budoucího hledáme.', 'Zd 13:15': 'Protož skrze něho obětujme Bohu obět chvály vždycky, to jest ovoce rtů, oslavujících jméno jeho.', 'Zd 13:16': 'Na účinnost pak a na zdílnost nezapomínejte; nebo v takových obětech zvláštní svou líbost má Bůh.', 'Zd 13:17': 'Povolni buďte správcům svým a poslušni; oniť zajisté bdějí nad dušemi vašimi, jako ti, kteříž počet mají vydati, aby to s radostí činili, a ne s stýskáním. Neboť by vám to nebylo užitečné.', 'Zd 13:18': 'Modltež se za nás; doufámeť zajisté, že dobré svědomí máme, jako ti, kteříž se chceme ve všem chvalitebně chovati.', 'Zd 13:19': 'Tím pak více prosím vás, abyste to činili, proto abych tím dříve navrácen byl vám.', 'Zd 13:20': 'Bůh pak pokoje, kterýž toho velikého pro krev smlouvy věčné pastýře ovcí vzkřísil z mrtvých, Pána našeho Ježíše,', 'Zd 13:21': 'Učiniž vás způsobné ve všelikém skutku dobrém, k činění vůle své, působě v vás to, což jest libé před oblíčejem jeho, skrze Jezukrista, jemuž sláva na věky věků. Amen.', 'Zd 13:22': 'Prosímť pak vás, bratří, snestež trpělivě slovo napomenutí tohoto; neboť jsem krátce psal vám.', 'Zd 13:23': 'Věztež o bratru Timoteovi, že jest propuštěn, s kterýmžto, (přišel-li by brzo), navštívím vás.', 'Zd 13:24': 'Pozdravtež všech správců svých, i všech svatých. Pozdravují vás bratří z Vlach.', 'Zd 13:25': 'Milost Boží se všechněmi vámi. Amen.'}