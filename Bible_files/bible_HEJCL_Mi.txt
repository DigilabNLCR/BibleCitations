{'Mi 1:1': 'Slovo Hospodinovo, jehož se dostalo Micheášovi Morašťanovi za dnů Joatana, Achaza a Ezechiáše, králů judských; co viděl o Samaři a o Jerusalemu.', 'Mi 1:2': 'Slyšte, všichni národové, pozor měj země se vším, čeho je plná! A budiž Pán Bůh proti vám žalobcem, Pán ze svého svatého chrámu!', 'Mi 1:3': 'Neboť aj – Hospodin vyjde z místa svého, sestoupí a kráčeti bude; po výšinách země.', 'Mi 1:4': 'I rozplývati se budou hory pod ním, a údolí roztrhovati se budou, jako vosk před plamenem a jako vody, jež běží s kopce.', 'Mi 1:5': 'Pro nepravost Jakobovu vše to a pro hříchy domu Israelova. Která jest nepravost Jakobova? Zdali ne Samař? A které jsou výšiny Judovy? Zdali ne Jerusalem?', 'Mi 1:6': 'I obrátím Samař v hromadu kamení na poli, když bývá štípena vinice, strhám do údolí kamení její, a základy její odkryji.', 'Mi 1:7': 'Všecky řezby její rozbity budou, všecky mzdy její spáleny budou ohněm, a všecky modly její zahladím; neboť ze mzdy nevěstčí shromážděny jsou, a ve mzdu nevěstčí budou zase obráceny.', 'Mi 1:8': 'Proto kvíliti a úpěti budu, chodit budu bos a bez oděvu; zanotím žalozpěv jako šakalové, a bolestnou píseň jako pštrosi.', 'Mi 1:9': 'Neboť jest bez naděje rána její, neboť přišla až k Judovi, přiblížila se k bráně lidu mého, až k Jerusalemu.', 'Mi 1:10': 'Neoznamujte toho v Getu, slzami neplačte, v. Domě prachu prachem sebe posypte.', 'Mi 1:11': 'Stěhujte se do vyhnanství, obyvatelé Krásky, zahanbení potupou. Nevychází obyvatelstvo Vyjití; kvílení vaše poslouchat bude Dům sousední, stojící sám a sám.', 'Mi 1:12': 'Neboť zemdleli pro (ztrátu) dobra ti, kteří v Hořkostech sídlí; neboť sestoupila pohroma od Hospodina do brány Jerusalema.', 'Mi 1:13': 'Hřmot vozů hrůzy na obyvatelstvo Lachiše. Toto jest počátek trestu Sionské dcery, neboť v tobě nalezeny byly nepravosti Israelovy.', 'Mi 1:14': 'Protož pošle (své posly) na Dědictví Getu, Domy lži budou zklamáním králům israelským.', 'Mi 1:15': 'Ještě tobě dědice přivedu, obyvatelko Maresy; až do Odollamu přijde sláva Israelova.', 'Mi 1:16': 'Učiň si lysinu a ohol se pro své milované syny; rozšiř lysinu svou jako sup, neboť do zajetí vedeni budou z tebe.', 'Mi 2:1': 'Běda (vám), kteří myslíte na bezbožné věci a obíráte se zlými úmysly na svých lůžkách! Za ranního svítání je vykonávají, neboť proti Bohu jest ruka jejich.', 'Mi 2:2': 'Zachce-li se jim polí, násilně je zabírají; (zachce-li se jim) domů, mocí je odnímají; utiskují muže i dům jeho, muže i dědictví jeho.', 'Mi 2:3': 'Protož toto praví Hospodin: Aj, (také) já myslím na zlo proti tomuto pokolení, z něhož nevytáhnete svých hrdel, a nebudete (v něm) vzpřímeni, neboť časy jsou velmi zlé.', 'Mi 2:4': 'V ten den budou o vás říkati básničku a píseň zpívati se zálibou takto: „Zpuštěni, pohubeni jsme, úděl lidu mého proměněn jest; kterak odstupuje ode mne, když se vrací ten, který krajiny naše děliti má!"', 'Mi 2:5': '„Protož nebudeš míti, kdo by roztáhl měřický provazec v obci Hospodinově."', 'Mi 2:6': 'Nemluvte mluvíce: „Neskápne na tyto, nestihne jich pohanění!"', 'Mi 2:7': 'Praví dům Jakobův: „Zdali je v koncích duch Hospodinův, aneb taková-li jsou myšlení jeho?" Zdali dobře nenakládám s tím, kdo podle práva chodí?', 'Mi 2:8': 'Ale lid můj naopak – v protivníka povstal, kromě sukně berete (i) plášť; a proti těm, kteří pokojně jdou svou cestou, dáváte se naopak – do války!', 'Mi 2:9': 'Ženy lidu mého vyháníte od milovaných jejich krbů, od dětí jejich odnímáte chválu mou na věky!', 'Mi 2:10': 'Vstaňte a klíčíte se, neboť není tu pro vás místa odpočinku, pro svou nečistotu zkažena bude (země) zkázou velmi hroznou.', 'Mi 2:11': 'Ó bych nebyl muž, mající ducha (Božího), kéž bych raději lež mluvil! Nakapu ti vína do opojení. Ten, na něhož to kapati bude, bude tento lid.', 'Mi 2:12': 'Jistě shromáždím, Jakobe, tebe veškerého, v jedno uvedu zbytky Israelovy, sloučím jej jako stádo v ovčinci, jako dobytek uprostřed ohrad, hlučeti budou množstvím lidí,', 'Mi 2:13': 'Ten totiž, který cestu razí, kráčeti bude přeci nimi, (oni) prorazí bránu a projdou jí, vyjdou jí majíce před sebou krále a Hospodina ve svém čele.', 'Mi 3:1': 'I řekl jsem: Slyšte, knížata Jakobova a vůdcové domu Israelova! Zdali nenáleží vám znáti právo?', 'Mi 3:2': 'Vám, kteří v nenávisti máte dobré a milujete zlé? Vám, kteří násilně s nich stahujete kůži, a maso jejich s kostí jejich?', 'Mi 3:3': 'Ti, kteří žerou maso lidu mého, kůži jeho sdírají s něho, kosti jeho lámají a sesekávají jako v kotlu, jako maso v hrnci:', 'Mi 3:4': 'tehdy volati budou k Hospodinovi, ale nevyslyší jich; skryje tvář svou před nimi v ten čas podle bezbožnosti skutků jejich.', 'Mi 3:5': 'Toto praví Hospodin proti prorokům, kteří svádějí lid můj; kteří, mají-li do čeho kousat, hlásají blaho; nedá-li však někdo nic jim do úst, hlásají proti němu svatou válku.', 'Mi 3:6': 'Proto noc míti budete místo vidění, a tmu mít budete místo věštby; zajde slunce nad proroky a zatmí se nad nimi den.', 'Mi 3:7': 'Zahanbeni budou, kteří vidění mívají, zahanbeni budou věštci; zakryjí si všichni obličeje, neboť nebude Boží odpovědi.', 'Mi 3:8': 'Já však naplněn jsem silou ducha Hospodinova, právem a statečností, abych zvěstoval Jakobovi nešlechetnost jeho a Israelovi jeho hřích.', 'Mi 3:9': 'Slyšte to, knížata domu Jakobova, soudcové domu Israelova, kterým hnusí se právo, a kteří všecko, co přímé jest, převracíte!', 'Mi 3:10': 'Vy, kteří stavíte Sion krví a Jerusalem nepravostí.', 'Mi 3:11': 'Knížata jeho za dary spravují právo, kněží jeho za mzdu učí a proroci jeho za peníze prorokují; a na Hospodina spoléhají říkajíce: „Zdali není Hospodin mezi námi? Nepřijdou na nás věci zlé!"', 'Mi 3:12': 'Protož, vaší příčinou Sion, jako pole orán bude, z Jerusalema hromada kamení bude a z hory chrámové lesnatá výšina.', 'Mi 4:1': 'V poslední dny zpevněna bude hora domu Hospodinova; bude nejvyšším vrcholem horstev, vyvýšená nad pahorky. Proudit budou k ní národové,', 'Mi 4:2': 'pohrne se mnoho kmenů; řeknou: „Pojďte a vystupme na horu Páně a do domu Boha Jakobova! Ať nás učí o svých cestách, a choditi budeme po jeho stezkách!" Vyjdeť se Siona nauka, a slovo Páně z Jerusalema.', 'Mi 4:3': 'Porovnávat bude národy mnohé, rozsuzovat silné kmeny dlouho, dlouho, že zkují v radlice své meče a svá kopí v motyky. Nevezme meče kmen proti kmeni, aniž se budou cvičit ještě bojovati.', 'Mi 4:4': 'Ale seděti bude každý pod svým vinným kmenem, a pod svým fíkem, aniž bude, kdo by (ho) děsil; neboť ústa Hospodina zástupů to řekla.', 'Mi 4:5': 'Ano, všichni národové chodí, každý ve jménu boha svého; ale my choditi budeme ve jménu Hospodina, Boha našeho, na věky a vždycky.', 'Mi 4:6': 'V den ten, praví Hospodin, shromáždím to, co kulhalo, a to, co jsem byl vyvrhl, seberu; také to, co jsem byl trápil.', 'Mi 4:7': 'Z toho, co kulhalo, učiním zbytek a z toho, co trpělo, národ silný, i bude kralovat Hospodin nad nimi na hoře Sion, od toho času až na věky.', 'Mi 4:8': 'A ty, věže stáda, tvrzi dcery Sionské, k tobě přijde, přijde bývalá vláda, království dcery Jerusalemské.', 'Mi 4:9': 'Proč bys měla se někdy žalostí svíjet? Zdali nemáš krále, nebo rádce tvůj zahynul, že tě popadla bolest jako rodičku?', 'Mi 4:10': 'Snášej bolest a námahu, dcero Sionská, jako rodička; neboť nyní vyjdeš z města a bydliti budeš na poli a přijdeš až do Babylona. Tam budeš vysvobozena, tam tě vytrhne Hospodin z ruky nepřátel tvých.', 'Mi 4:11': 'Tehdy shromáždí se proti tobě mnoho národů, kteří řeknou; „Ukamenována buď! Ať se pase na Sionu oko naše!"', 'Mi 4:12': 'Oni však neznají myšlení Hospodinových, nerozumějí úradku jeho, on že je shromáždil jako snopy na humno,', 'Mi 4:13': 'Vstaň a mlať (je), dcero Sionská, neboť roh tvůj učiním železný, kopyta tvá udělám kovová, i rozdrtíš mnoho národů, a v obět podáš Hospodinu loupeže jejich, bohatství jejich Pánu vší země.', 'Mi 5:1': 'Nyní se drásej, dcero rozdrásaná! Náspem nás obklíčili, holí bijí líce soudce Israelova,', 'Mi 5:2': 'Ale ty, Betleme Efratský, maličký mezi rody Judovými, z tebe mi vyjde ten, jenž má býti vladařem v Israeli, a jehož původy (jsou) od počátku, ode dnů věčnosti.', 'Mi 5:3': 'Protož vydá je až do času, kdy ta, která poroditi má, porodí. A zbytky bratří jeho navrátí se k synům Israelovým.', 'Mi 5:4': 'Pevně bude státi a pásti v síle Hospodinově, ve velebnosti jména Hospodina, Boha svého; a oni v bezpečí budou, ježto tehdy zveleben bude až do končin země.', 'Mi 5:5': 'A bude tento pokojem. Když vpadne Assyr do naší země, když bude šlapati v našich domech, pošleme proti němu sedmero pastýřů a osmero předních z lidu;', 'Mi 5:6': 'i budou spravovati zemi Assyrskou mečem, a zemi Nimrodovu kopími jeho; vysvobodí (nás) od Assyra, když vpadne, do naší země, a když bude šlapati v našich krajích.', 'Mi 5:7': 'I budou zbytky Jakobovy mezi národy mnohými jako rosa od Hospodina a jako krůpěje deště na bylině, která nečeká na člověka aniž očekává zrozenců lidských.', 'Mi 5:8': 'I budou zbytky Jakobovy v národech, mezi mnohými kmeny jako lev mezi zvířenou lesní, jako lvíče mezi stády bravu, který když přijde, pošlape a polapí, nebývá, kdo by vytrhl.', 'Mi 5:9': 'Vyvýší se ruka tvá nad nepřátele tvé a všichni protivníci tvoji zahynou.', 'Mi 5:10': 'V den ten, praví Hospodin, bude toto: Odejmu koně tvé z prostřed tebe a zničí tvé vozy.', 'Mi 5:11': 'Zahladím města tvé země, zbořím všecky pevnosti tvé, odstraním čáry z ruky tvé a hádáni nebudou v tobě.', 'Mi 5:12': 'Zničím tvé řezby a sochy z prostřed tebe a nebudeš se klaněti již dílu svých rukou.', 'Mi 5:13': 'Vykořením háje tvé z prostřed tebe a potru tvá města.', 'Mi 5:14': 'A vykonám ve hněvu a v roztrpčení pomstu nade všemi národy, kteří neposlouchali.', 'Mi 6:1': 'Slyšte, co mluví Hospodin! Vstaň, veď soud proti horám, ať slyší pahorky tvůj hlas I', 'Mi 6:2': 'Slyšte, hory, Hospodinův soud, (slyšte,) silné základy země; neboť soud má Hospodin se svým lidem, s Israelem povede spor.', 'Mi 6:3': 'Lide můj, co jsem ti učinil, anebo v čem jsem byl tobě na obtíž, odpověz mi!', 'Mi 6:4': 'Vždyť jsem tě vyvedl z Egyptské země, z robotárny jsem tě vysvobodil; poslal jsem před tebou Mojžíše, Arona a Marii!', 'Mi 6:5': 'Lide můj, pomni, prosím, co zamýšlel Balak, král moabský, a co jemu odpověděl Balaam, syn Beorův, (co se dalo) od Setimu až do Galgaly, abys poznal spravedlivé činy Hospodinovy!', 'Mi 6:6': 'S jakou důstojnou obětí mám předstoupiti před Hospodina, sklonit koleno Bohu nejvyššímu? Zdali mám před něho předstoupiti s obětmi zápalnými, s ročními býčky?', 'Mi 6:7': 'Zdali může usmířen být Hospodin tisíci beranů nebo desetitisíci tučných kozlů? Zda mám (v obět) dáti svého prvorozence za svůj hřích, plod svého života za vinu své duše?', 'Mi 6:8': '„Oznámím tobě ó člověče, co je dobré a co Hospodin od tebe vyžaduje: Jen abys činil podle práva, miloval milosrdenství a pečlivě chodil se svým Bohem."', 'Mi 6:9': 'Hlas Hospodinův volá k městu: – Blaze bude bojícím se jména tvého – „Slyšte, pokolení! Ale kdo to schválí?!', 'Mi 6:10': 'Ještě jest oheň v domě bezbožného, poklady nepravosti a malá míra, plná hněvu.', 'Mi 6:11': 'Zda mohu za spravedlivou prohlásit bezbožnou váhu, a v pytlíku závaží lstivá?', 'Mi 6:12': 'Protože boháči jeho v něm plni jsou nepravosti, a obyvatelstvo jeho mluví lež, majíc jazyk lstivý v ústech svých,', 'Mi 6:13': 'proto počal jsem i já tebe bíti, ničiti tebe pro tvé hříchy:', 'Mi 6:14': 'Ty budeš jísti, ale nenasytíš se, a snížení tvé bude prostřed tebe; čeho se chopíš, nevytrhneš, a co vytrhneš, vydám na meč.', 'Mi 6:15': 'Ty budeš síti, ale nebudeš žíti; ty budeš lisovat olivu, ale nebudeš se olejem mazat, (budeš lisovat) mest, ale nebudeš píti vína.', 'Mi 6:16': 'Tys choval se podle příkazů Amriových a podle všech skutků domu Achabova; chodil jsi podle přání jejich, a abych tě vydal na zkázu a obyvatelstvo tamní na posměch. Pohanění lidu mého ponesete.', 'Mi 7:1': 'Běda mně, nebo jest mi jako tomu, kdo paběrkuje na podzim po vinobraní: Není hroznu k jídlu, raných fíků pohřešuje má duše.', 'Mi 7:2': 'Zmizel spravedlivý ze země a poctivého mezi lidmi není; všichni číhají na krev, druh druha na smrt loví.', 'Mi 7:3': 'Zlo svých rukou dobrem zovou, činovník požaduje (darů), soudce jde na úplatek, velmož mluví podle tužby své duše a tak ve zmatek (vše) uvádějí.', 'Mi 7:4': 'Nejlepší z nich jest jako hloh, a poctivý jako trn z plotu. Den, který předpovídaly tvé hlídky, navštívení tvé přišlo, nyní nastane, zkáza jejich.', 'Mi 7:5': 'Nespoléhejte se na přítele, nedoufejte ve vůdce, před tou, která spí v tvém lůně, ostříhej zámku úst svých!', 'Mi 7:6': 'Neboť syn činí pohanu otci, dcera povstává proti mateři své, snacha proti své tchyni a nepřátelé člověka jsou domácí jeho.', 'Mi 7:7': 'Já však upírám své zraky na Hospodina, doufám v Boha, svého spasitele, uslyší mě Bůh můj.', 'Mi 7:8': 'Neraduj se ze mne, má nepřítelko! Neboť (jestliže) jsem padl, (zase) vstanu; sedím-li ve tmě, Hospodin světlo mé jest.', 'Mi 7:9': 'Hněv Hospodinův ponesu, neboť jsem se prohřešil proti němu, dokud se neujme pře mé a nedopomůže mi k právu, dokud mne na světlo nevyvede, dokud neuzřím jeho spravedlnost.', 'Mi 7:10': 'Uzří to má nepřítelka, i přikryta bude hanbou ta, která mi říká: „Kde jest Hospodin, Bůh tvůj?" Oči mé podívají se na ni, tehdy budou po ní šlapat jako po blátě na ulicích.', 'Mi 7:11': '(Přijdeť) den, aby vystavěny byly zbořeniny tvé, den ten, kdy bude daleko hranice (posunuta)', 'Mi 7:12': 'Den, kdy přijdou k tobě od Assyrie až k Egyptu, od Egypta až k Řece, od moře k moři a od hory k hoře.', 'Mi 7:13': 'A země bude pouští pro její obyvatelstvo, pro ovoce smýšlení jejich.', 'Mi 7:14': 'Pasiž (Bože) lid svůj holí svou, stádo majetku svého, ty, kteří přebývají sami v lese, uprostřed Karmelu. Ať jsou paseni v Basanu a v Galaadu jako za dnů dávných.', 'Mi 7:15': 'Jako za dnů východu tvého z Egyptské země ukáži jemu divné věci.', 'Mi 7:16': 'Uzří to národové a zahanbeni budou nade vší svou silou; položí ruku na ústa, uši jejich hluché budou.', 'Mi 7:17': 'Lízati budou prach jako hadi, jako ti, kteří po zemi se plazí zděšeni vylezou ze svých skrýší, Hospodina, Boha našeho báti se budou, třásti se budou bázní z tebe (Bože).', 'Mi 7:18': 'Který bůh jest podoben tobě, jenž odnímáš nepravosti a promíjíš hřích zbytku majetku svého? Nespustí již hněvu svého, neboť rád bývá milosrdný.', 'Mi 7:19': 'Smiluje se zase nad námi, sejme s nás nepravosti naše, a uvrhne do hlubiny mořské všecky hříchy naše.', 'Mi 7:20': 'Prokážeš věrnost Jakobovi, milosrdenství Abrahamovi, které jsi přisáhl našim otcům ode dnů dávných.'}