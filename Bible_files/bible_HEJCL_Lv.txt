{'Lv 1:1': 'Hospodin povolal Mojžíše a mluvil k němu ze stánku zjevení takto:', 'Lv 1:2': 'Mluv k synům Israelovým a rci jim: Bude-li někdo z vás chtít přinésti Hospodinu obět ze stáda, vezmi ji z hovězího dobytka nebo z bravu.', 'Lv 1:3': 'Bude-li jeho obět z hovězího dobytka celopalem, ať přivede samce bez vady ke vchodu do stánku zjevení, by si Hospodina usmířil.', 'Lv 1:4': 'Pak vloží ruku na hlavu oběti; tak bude se zálibou přijata a přispěje mu k odpuštění.', 'Lv 1:5': 'Když býčka před Hospodinem zabije, budou synové Áronovi, kněží, jeho krev obětovati lijíce ji kolem oltáře, který je proti vchodu do stánku.', 'Lv 1:6': 'Žertvu, stáhnuvše s ní kůži, rozsekají na kusy,', 'Lv 1:7': 'zapálí hranici dříví, kterou byli dříve narovnali,', 'Lv 1:8': 'a položí na ni rozsekané kusy, též hlavu, všecko, co souvisí s játry,', 'Lv 1:9': 'jakož i droby a nožky umyté ve vodě; tak to kněz na oltáři zapálí v celopal a v příjemnou vůni Hospodinu.', 'Lv 1:10': 'Je-li jeho obět (podaná) v celopal (vzata) z bravu, totiž z ovec nebo z koz, ať přinese samce bez vady.', 'Lv 1:11': 'Usmrtí jej před Hospodinem po straně oltáře hledící k půlnoci; krev jeho synové Áronovi vylijí na oltář kolkolem.', 'Lv 1:12': 'Ať oddělí údy, hlavu a všecko, co souvisí s játry, a vloží to na dříví, které zapálí;', 'Lv 1:13': 'droby a nožky vyperou ve vodě. Všecky věci obětované kněz na oltáři zapálí v celopal a ve vůni Hospodinovi velmi příjemnou.', 'Lv 1:14': 'Bude-li obět celopalná pro Hospodina (vzata) z ptactva, ať jsou to hrdličky neb holoubata:', 'Lv 1:15': 'kněz ji přinese k oltáři, zahne jí hlavu ke krku a z otevřené rány protrženého místa vypustí krev na okraj oltáře.', 'Lv 1:16': 'Vole a peří ať zahodí nedaleko oltáře na východní stranu, na místo, kde popel vysypávají.', 'Lv 1:17': 'Pak zlomí křídla, avšak neoddělí (jich) ani železným nástrojem (oběti) nerozseká, ale spálí ji na oltáři, podlože oheň pod dříví. Je to celopal a oběť vůně Hospodinu velmi příjemné.', 'Lv 2:1': 'Bude-li kdo chtíti Hospodinu přinésti nekrvavou oběť suchou, ať přinese jemnou mouku, nalije na ni oleje, naklade kadidla a', 'Lv 2:2': 'přinese (ji) k synům Áronovým, kněžím; jeden z nich vezme plnou hrst jemné mouky a oleje, jakož i všecko kadidlo, a položí (tuto) připomínku na oltář k vůni Hospodinovi velmi příjemné.', 'Lv 2:3': 'Co z oběti zbude, bude patřiti Áronovi a jeho synům; bude to věc svatosvatá z obětí Hospodinových.', 'Lv 2:4': 'Budeš-li chtíti přinésti obět suchou, pečenou v peci, budiž z jemné mouky, totiž nekvašené koláče zadělané olejem a přesné oplatky olejem potřené.', 'Lv 2:5': 'Bude-li obět tvá (upečena) na plotně, budiž z jemné mouky zadělané olejem bez kvasu:', 'Lv 2:6': 'rozlámeš ji na sousta a naliješ na ni oleje.', 'Lv 2:7': 'Bude-li však obět tvá (připravena) v hrnci, budiž také z jemné mouky zadělané olejem.', 'Lv 2:8': 'Chtěje ji obětovati Hospodinu, odevzdej ji knězi;', 'Lv 2:9': 'ten, když ji podá, oddělí z ní připomínku a spálí ji na oltáři ve vůni Hospodinovi příjemnou.', 'Lv 2:10': 'Co z oběti zbude, bude patřiti Áronovi a jeho synům; budeť to věc svatosvatá z obětí Hospodinových.', 'Lv 2:11': 'Každá suchá obět, která jest Hospodinu podávána, budiž bez kvasu; žádný kvas, žádný med nesmí býti Hospodinu v obět zapálen.', 'Lv 2:12': 'Podáte jen jejich prvotiny v dar Hospodinu, ale na oltář ku příjemné vůni nesmí býti vloženy.', 'Lv 2:13': 'Každou obět (nekrvavou), kterou přineseš, osolíš; při své (suché) oběti nesmíš opominouti soli úmluvy Boha svého. Při každé své oběti podáš sůl.', 'Lv 2:14': 'Přinášíš-li v (suchou) obět Hospodinu prvotiny svých plodin, klasy právě dozrávající, upražíš je na ohni, rozmělníš jako se rozemílá mouka, a tak budeš obětovati své prvotiny Hospodinu;', 'Lv 2:15': 'naliješ na ně oleje a nakladeš kadidla; jeť to (suchá) obět Hospodinova.', 'Lv 2:16': 'Kněz zapálí z ní část rozemleté mouky, oleje a všecko kadidlo v obětní připomínku.', 'Lv 3:1': 'Bude-li (kdo) přinášeti obět pokojnou, a vezme k ní hovězí dobytče, samce nebo samici, ať je bez úhony jeho žertva před Hospodinem.', 'Lv 3:2': 'Ať vloží ruku na hlavu své žertvy a zabije ji u vchodu do stánku zjevení; synové pak Áronovi, kněží, vylijí krev kolem oltáře.', 'Lv 3:3': 'Z oběti pokojné podají Hospodinu v žertvu tuk, kterým pokryty jsou droby, a (vůbec) všecek tuk, kterým jsou vnitřnosti prorostlé,', 'Lv 3:4': 'obě ledviny s tukem, kterým jsou přikryty slabiny, a s ledvinami bránici jater.', 'Lv 3:5': 'Podložíce oheň pod dříví zažehnou to na oltáři na celopalu, v příjemnou vůni Hospodinovi.', 'Lv 3:6': 'Bude-li však k jeho pokojné oběti vzata žertva z bravu, ať samec neb samice, budiž bez úhony.', 'Lv 3:7': 'Bude-li obětovati před Hospodinem beránka,', 'Lv 3:8': 'vloží ruku na hlavu své oběti a usmrtí jej u vchodu do stánku zjevení; synové pak Áronovi vylijí krev kolem oltáře.', 'Lv 3:9': 'Z oběti pokojné podají Hospodinu v žertvu tuk, celý ocas,', 'Lv 3:10': 'ledviny, tuk přikrývající břicho a všecky vnitřnosti, obě ledviny s tukem, kterým jsou přikryty slabiny, a s ledvinami jaterní bránici.', 'Lv 3:11': 'To spálí kněz na oltáři v zápalnou potravní obět pro Hospodina.', 'Lv 3:12': 'Bude-li v oběť (pokojnou) přinášeti Hospodinu kozu,', 'Lv 3:13': 'vloží jí ruku na hlavu a zabije ji u vchodu do stánku zjevení; synové; pak Áronovi vylijí krev její kolem oltáře.', 'Lv 3:14': 'Pak vezmou z ní na potravu ohně Hospodinova tuk, který přikrývá břicho a všecky vnitřnosti,', 'Lv 3:15': 'obě ledviny s bránicí, která jest na nich vedle slabin, a s ledvinami tuk jater.', 'Lv 3:16': 'To spálí kněz na oltáři v zápalnou potravní obět, v příjemnou vůni. Všecek tuk bude Hospodinův.', 'Lv 3:17': 'Podle věčně platného zákona ve vašich pokoleních a všech sídlech ani krve ani tuku naprosto nepožijete.', 'Lv 4:1': 'Hospodin mluvil k Mojžíšovi takto:', 'Lv 4:2': 'Rci synům Israelovým: Kdo z nedopatření se prohřeší proti některému ze všech Hospodinových přikázání a učiní něco, co zakázal, – ', 'Lv 4:3': 'je-li vinník knězem, který byl pomazán, a zaviní-li hřích lidu, obětuj za svůj hřích Hospodinu bezvadného býčka.', 'Lv 4:4': 'Přivede jej ke vchodu do stánku, zjevení před Hospodina, vloží mu ruku na hlavu a usmrtí jej Hospodinu.', 'Lv 4:5': 'Potom vezme z krve býčkovy, zanese ji do stánku zjevení,', 'Lv 4:6': 'omočí prst v krvi a bude jí sedmkrát kropiti před Hospodinem proti oponě svatyně.', 'Lv 4:7': 'Touže krví potře rohy oltáře, na kterém bývá podáváno kadidlo Hospodinu přemilé, všecku pak ostatní krev vylije na spodek oltáře pro zápalné oběti u vchodu do stánku.', 'Lv 4:8': 'Tuk býčka oddělí, v obět za hřích – tuk, který přikrývá břicho a kterým jsou prorostlé všecky vnitřnosti,', 'Lv 4:9': 'obě ledviny s bránicí, která jest na nich vedle slabin, a s ledvinami tuk jater – ', 'Lv 4:10': 'jako se odděluje od býčka, je-li podáván v obět pokojnou; to spálí na oltáři pro zápalné oběti.', 'Lv 4:11': 'Kůži však a všecko maso, hlavu, nohy, droby i s lejnem,', 'Lv 4:12': 'tedy (celé) zbývající tělo vynese za stany na čisté místo, kde je vysypáván popel, a spálí to na hranici dříví; na popelišti budiž to spáleno.', 'Lv 4:13': 'Zapomene-li se všecka obec israelská a z nevědomosti učiní, co je proti zákonu Hospodinovu,', 'Lv 4:14': 'potom však pozná svůj hřích, ať obětuje za svůj hřích býčka. Přivede jej ke vchodu do stánku', 'Lv 4:15': 'a starší lidu vloží mu ruce na hlavu před Hospodinem. Když bude býček před Hospodinem zabit,', 'Lv 4:16': 'vnese pomazaný kněz z jeho krve do stánku zjevení,', 'Lv 4:17': 'omočí prst a sedmkrát (jí) pokropí proti oponě;', 'Lv 4:18': 'toutéž krví potře rohy oltáře, který je před Hospodinem ve stánku zjevení; ostatní krev vylije vedle spodku oltáře pro zápalné oběti u vchodu do stánku zjevení.', 'Lv 4:19': 'Tuk jeho všecek vezme a spálí na oltáři;', 'Lv 4:20': 'i s tímto býčkem učiní, jak učinil s předešlým. Když bude za ně kněz prositi, Hospodin bude jim milostiv.', 'Lv 4:21': 'Býčka samého vynese za tábor a spálí jej, jako (spálil) předešlého býčka; jeť to obět za hřích národa.', 'Lv 4:22': 'Zhřeší-li kníže a z nevědomosti se dopustí něčeho z četných věcí, které jsou zákonem Hospodinovým zakázány,', 'Lv 4:23': 'a potom pozná svůj hřích, ať obětuje Hospodinu kozla bez úhony.', 'Lv 4:24': 'Ruku svou položí mu na hlavu a usmrtí jej před Hospodinem na místě, kde bývají zabíjeny celopaly, – jeť to obět za hřích.', 'Lv 4:25': 'Kněz omočí prst v krvi žertvy za hřích, potře (jí) rohy oltáře na zápalné oběti, a ostatek vylije na jeho spodek.', 'Lv 4:26': 'Tuk spálí na oltáři, jako se děje při obětech pokojných. Kněz bude ,se za něho a za jeho hřích modliti, a bude mu prominut.', 'Lv 4:27': 'Zhřeší-li z nevědomosti jednotlivec z poddaného lidu a dopustí-li se něčeho, co je zákonem Hospodinovým zapovězeno, – když se tedy prohřeší', 'Lv 4:28': 'a pozná hřích svůj, ať obětuje kozu bez úhony.', 'Lv 4:29': 'Položí ruku na hlavu oběti za hřích a usmrtí ji na místě, kde bývají zabíjeny celopaly.', 'Lv 4:30': 'Kněz vezme z krve na prst a pomaže, (jí) rohy oltáře na zápalné oběti, ostatek vylije na jeho spodek.', 'Lv 4:31': 'Všecek tuk oddělí, jako se odděluje při obětech pokojných, a spálí jej na oltáři v příjemnou vůni Hospodinu; bude se za něho modliti a bude mu odpuštěno.', 'Lv 4:32': 'Bude-li však obětovati z dobytka skopového žertvu za hřích, totiž ovci bez úhony,', 'Lv 4:33': 'položí ruku na její hlavu a zabije ji na místě, kde zabíjejí žertvy podané v celopal.', 'Lv 4:34': 'Kněz nabere na prst její krve. potře (jí) rohy oltáře na zápalné oběti, ostatek vylije na jeho spodek.', 'Lv 4:35': 'Všecek tuk zase oddělí, jako se odděluje tuk beránka, když je podáván v obět pokojnou, a spálí jej na oltáři v zápalnou obět pro Hospodina; bude prositi za něho a za jeho hřích, a bude mu odpuštěno.', 'Lv 5:1': 'Zhřeší-li někdo tím, že slyšel (sice) hlas Zaklínajícího, že byl (sice) svědkem něčeho, buď že to viděl nebo se toho dověděl, (avšak) neoznámil to, (a tak) se proviní – ', 'Lv 5:2': 'dotkne-li se něčeho nečistého, buď že to bylo od zvěře usmrceno, neb samo sebou zdechlo, nebo že to byl jakýkoliv jiný (nečistý) hmyz, zapomene-li (však) na svou nečistotu, (a tak) se proviní a prohřeší – ', 'Lv 5:3': 'dotkne-li se nějaké nečistoty člověkovy, ať je to jakákoliv ne čistota, kterou se člověk poskvrňuje, a zapomene-li (na to), potom (to však) pozná, a (tak) se proviní – ', 'Lv 5:4': 'bude-li někdo přisahati a pronášeti svými rty, že učiní něco buď dobrého nebo zlého, když to přísahou a slovy potvrdí, a zapomene na to, potom však pozná svůj hřích – ', 'Lv 5:5': 'ať činí pokání za svoji vinu,', 'Lv 5:6': 'ať obětuje ze stáda ovci neb kozu a kněz ať se modlí za něho a za jeho hřích.', 'Lv 5:7': 'Kdyby nemohl obětovati dobytče, ať podá dvě hrdličky nebo dvě holoubata Hospodinu, jedno v obět za hřích, druhé v celopal.', 'Lv 5:8': 'Dá je knězi a ten, když bude obětovati prvního (ptáka) za hřích, zatočí mu hlavou u samého krku, tak aby zůstala na hrdle viseti a neodvrhla se docela.', 'Lv 5:9': 'Krví jeho pokropí stěny oltáře a co zbude, nechá vykapati k jeho spodku; jeť to obět za hřích.', 'Lv 5:10': 'Druhého (ptáka) zapálí v celopal podle obřadu pro celopaly; kněz bude též modliti se za něho i za jeho hřích, a bude mu odpuštěno.', 'Lv 5:11': 'Kdyby nebylo mu možno obětovati dvě hrdličky nebo dvě holoubata, nechť obětuje za svůj hřích desetinu efy jemné mouky; oleje (však) na ni nenaleje, ani kadidla na ni nevloží, poněvadž to jest obět za hřích.', 'Lv 5:12': 'Odevzdá ji knězi. Ten z ní vezme plnou hrst, spálí ji na oltáři v připomínku na toho, kdo ji podává,', 'Lv 5:13': 'bude za něho prositi a dopomůže mu k odpuštění; ostatní část dostane kněz.', 'Lv 5:14': 'Hospodin mluvil k Mojžíšovi takto:', 'Lv 5:15': 'Přestoupí-li někdo omylem posvátné obyčeje a zpronevěří, se ve věcech, které jsou Hospodinu zasvěceny, ať obětuje z pokuty bez vadného berana ze stáda, který má cenu dvou lotů podle váhy svatyně;', 'Lv 5:16': 'škodu, kterou učinil, nahradí a pětinu k tomu přidá; odevzdá to knězi, ten se bude za něho modliti a berana obětovati, a bude mu odpuštěno.', 'Lv 5:17': 'Zhřeší-li někdo z nevědomosti a učiní něco, co zákon Hospodinův zapovídá, a hříchem jsa vinen pozná svoje provinění,', 'Lv 5:18': 'ať obětuje bezvadného berana ze stáda podle oceněné velikosti hříchu knězi; ten se za něho pomodlí, že to učinil nevěda a bude; mu odpuštěno,', 'Lv 5:19': 'neboť omylem zhřešil proti Hospodinu.', 'Lv 6:1': 'Hospodin mluvil k Mojžíšovi takto:', 'Lv 6:2': 'Kdo zhřeší, že se Hospodinu zpronevěří, že (totiž) zapře svému bližnímu věc k uschování danou neb jeho věrnosti svěřenou, nebo že (mu) něco násilně uloupí, nebo jej ošidí,', 'Lv 6:3': 'nebo nalezna ztracenou věc ji zapře, ba ještě křivě přisahá, nebo že učiní cokoliv jiného z mnohých věcí, kterými lidé hřešívají,', 'Lv 6:4': 'když si uvědomí svoje provinění: ať úplně vrátí vše,', 'Lv 6:5': 'co neprávem, si chtěl nechati, a nad to pětinu toho ať dá pánu, jehož byl poškodil.', 'Lv 6:6': 'Za svůj hřích pak bude obětovati bezvadného berana ze stáda; podle oceněné velikosti provinění odevzdá jej knězi.', 'Lv 6:7': 'Ten bude za něho před Hospodinem prositi a bude mu odpuštěn jakýkoliv hříšný čin.', 'Lv 6:8': 'Hospodin mluvil k Mojžíšovi takto:', 'Lv 6:9': 'Přikaž Áronovi a jeho synům: Toto jsou zákony o celopalných obětech: Budou hořeti na oltáři celou noc až do rána; (tak) bude oheň oltářní udržován.', 'Lv 6:10': 'Kněz oblečený lněnou řízou a lněnými spodky shrabe popel, ve který oheň strávenou obět obrátil, a položí jej vedle oltáře.', 'Lv 6:11': '(Poté) svleče tyto šaty, obleče se v jiné, vynese jej z tábora a na místě zcela čistém jej rozhází, že z něho zbude jen prach.', 'Lv 6:12': 'Oheň na oltáři bude neustále hořeti; kněz každodenně ráno přikládaje dříví bude jej udržovati, na ně položí celopal a bude na něm páliti tuk obětí pokojných.', 'Lv 6:13': 'Je to oheň věčný, který nikdy na oltáři neuhasne.', 'Lv 6:14': 'Zákony o obětech suchých a úlitbě, které před Hospodinem u oltáře budou přinášeti synové Áronovi, jsou tyto:', 'Lv 6:15': 'Kněz vezme hrst jemné mouky i s olejem k zadělání, jakož i všecko kadidlo, které bylo na ni položeno, a spálí to na oltáři v připomínku, ve vůni Hospodinovi velmi příjemnou.', 'Lv 6:16': 'Ostatek jemné mouky ať bez kvašení požije Áron se svými syny; na posvátném místě, v nádvoří stánku bude jí požívati.', 'Lv 6:17': 'Nebude kvašena proto, že se část z ní (oddělená) obětuje Hospodinu v zápal. Svatosvaté to bude, jako obět za hřích a z pokuty.', 'Lv 6:18': 'Jen mužští z rodu Áronova budou to jísti. To bude zákon o obětech (suchých) věčně platný ve vašich pokoleních. Kdokoli se toho dotkne, bude posvěcen.', 'Lv 6:19': 'Hospodin mluvil k Mojžíšovi takto:', 'Lv 6:20': 'Obět Árona a jeho synů, kterou budou povinni přinésti Hospodinu v den svého pomazání, je tato: Desetinu efy jemné mouky budou přinášeti v (suchou) obět věčnou, polovici ráno a polovici večer.', 'Lv 6:21': 'Zadělána olejem, na plotně budiž smažena. Za tepla ji bude obětovati ve vůni Hospodinovi přemilou', 'Lv 6:22': 'kněz, který právem nastoupí na místo otcovo. Celá bude spálena na oltáři,', 'Lv 6:23': 'neboť každá sochá obět knězova bude celá ohněm spálena, že nikdo z ní nebude jísti.', 'Lv 6:24': 'Hospodin mluvil k Mojžíšovi takto:', 'Lv 6:25': 'Rci Áronovi a jeho synům : Zákony o oběti za hřích jsou tyto: Na místě, kde bývají přinášeny celopaly, budiž (obět za hřích) před Hospodinem usmrcena. Je svatosvatá.', 'Lv 6:26': 'Kněz, který ji podává, bude (oprávněn) jísti ji na posvátném místě, v nádvoří stánku.', 'Lv 6:27': 'Všecko, co se dotkne jejího masa, bude posvěceno. Stříkne-li něco z její krve na šat, budiž vypráno na posvátném místě.', 'Lv 6:28': 'Hliněná nádoba, v níž byla vařena, budiž rozbita; byla-li však vařena v nádobě měděné, budiž vydrhnuta a vymyta vodou.', 'Lv 6:29': 'Každý mužský člen kněžského rodu smí jísti z jejího masa, neboť je svatosvaté.', 'Lv 6:30': 'Obět však, která jest podávána za hřích a jejíž krev je nesena do stánku zjevení, lby byly ve svatyni konány smírné obřady, nesmí býti jedena, nýbrž ohněm zničena.', 'Lv 7:1': 'Zákony o oběti za zpronevěru jsou tyto: Je svatosvatá.', 'Lv 7:2': 'Na místě, kde usmrcují celopaly, budou zabíjeny i žertvy za zpronevěru. Krev její bude vylita kolem oltáře.', 'Lv 7:3': 'Obětovati budou z ní ocas, tuk, který kryje droby,', 'Lv 7:4': 'obě ledviny, tuk, který jest u slabin, a s ledvinami bránici jater;', 'Lv 7:5': 'to spálí kněz na oltáři; je to zápal Hospodinův za zpronevěru.', 'Lv 7:6': 'Každý mužský člen kněžského rodu smí požívati masa toho na posvátném místě, jeť to věc svatosvatá.', 'Lv 7:7': 'Jako obět za hřích, tak budiž přinášena i obět za zpronevěru; pro obojí obět budiž týž zákon. Bude příslušeti knězi, který ji podává.', 'Lv 7:8': 'Knězi, který přináší žertvu v celopal, patří kůže z ní.', 'Lv 7:9': 'Každá obět moučná, která se peče v peci, a vše, co se strojí v hrnci neb na plotně, připadne knězi, který ji přináší.', 'Lv 7:10': '(Každá obět moučná), ať jest olejem zadělána nebo ne, budiž rozdělena rovným dílem podle hlav mezi všecky syny Áronovy.', 'Lv 7:11': 'Zákony o pokojných obětech, které jsou přinášeny Hospodinu, jsou tyto:', 'Lv 7:12': 'Přinášena-li jest obět na poděkovanou, buďtež chleby nekvašené zadělané olejem, nekvašené oplatky olejem potřené, pražená jemná mouka, koláče (z) mouky zadělané olejem,', 'Lv 7:13': 'jakož i kvašené chleby spolu obětovány s (živočišnou) obětí děkovnou, která je podávána v žertvu pokojnou.', 'Lv 7:14': 'Po jednom z nich budiž podáno v dar Hospodinu, a budiž toho kněze, který vylévá krev (té) oběti.', 'Lv 7:15': 'Maso její ať je snědeno téhož dne a nic ho nesmí zůstati do druhého dne.', 'Lv 7:16': 'Přinese-li někdo obět ze slibu nebo z dobré vůle, budiž také toho dne snědena; kdyby něco zbylo, smí se požívati druhého dne;', 'Lv 7:17': 'co by však mělo zůstati na třetí den, buď zničeno ohněm.', 'Lv 7:18': 'Kdyby někdo jedl masa z oběti pokojné třetího dne, bude obět neplatna a obětujícímu neprospěje, ano hříchem bude vinen, kdo se takovým pokrmem poskvrní.', 'Lv 7:19': 'Maso, které se dotkne něčeho nečistého, nesmí býti jedeno, nýbrž bude zničeno ohněm. (Ostatně) kdo je čistý, smí toho masa požívati.', 'Lv 7:20': 'Kdo by, jsa stižen nečistotou, jedl z masa oběti pokojné, která byla podána Hospodinu, budiž vyhlazen ze svého národa.', 'Lv 7:21': 'A dotkne-li se někdo nečistoty člověka nebo zvířete, nebo kterékoli věci, která může znečistiti, a bude-li z takového masa; jísti, budiž vyhlazen ze svého lidu.', 'Lv 7:22': 'Hospodin mluvil k Mojžíšovi takto:', 'Lv 7:23': 'Rci synům Israelovým: Tuku ovce, hovězího dobytka a kozy nesmíte jísti.', 'Lv 7:24': 'Tuku zcepenělého zvířete, jakož i dobytčete, které bylo dravcem rozsápáno, smíte užívati k rozličným potřebám.', 'Lv 7:25': 'Bude-li kdo jísti tuk, který má býti obětován v zápal Hospodinu, budiž vyhlazen ze svého lidu.', 'Lv 7:26': 'Také krve žádného živočicha nesmíte jísti, ani z ptactva ani z dobytka.', 'Lv 7:27': 'Kdo by jedl krev, budiž vyhlazen ze svého lidu.', 'Lv 7:28': 'Hospodin mluvil k Mojžíšovi takto:', 'Lv 7:29': 'Rci synům Israelovým: Kdo přinese pokojnou obět Hospodinu, obětuj zároveň obět nekrvavou, to jest příslušné úlitby.', 'Lv 7:30': 'Ať vlastníma rukama podá tuk žertvy a hrudíčko. Když oba dary obětováním Hospodinu zasvětí, odevzdá je knězi,', 'Lv 7:31': 'který tuk na oltáři spálí. Hrudíčko bude patřiti Áronovi a jeho synům;', 'Lv 7:32': 'také pravé plece z pokojných obětí dostane kněz.', 'Lv 7:33': 'Kdo ze synů Áronových bude obětovati krev a tuk, dostane též pravé plece.', 'Lv 7:34': 'Neboť hrudíčko, které bylo pozdvihováno, a plece, které bylo odděleno, vzal jsem z pokojných obětí synův Israelových a dal jsem (je) Áronovi, knězi, a jeho synům, (by jim byly dávány) ode všeho lidu israelského podle zákona věčně platného.', 'Lv 7:35': 'To jsou úděly Árona a jeho synů z obětí Hospodinových ode dne, kdy je Mojžíš přivedl, by konali kněžský úřad;', 'Lv 7:36': 'a to přikázal Hospodin, by jim dáváno bylo od synův Israelových podle věčného závazku od pokolení do pokolení.', 'Lv 7:37': 'To jsou zákony o celopalech, o obětech za hřích, za zpronevěru, o oběti při svěcení, jakož i o obětech pokojných,', 'Lv 7:38': 'které dal Hospodin Mojžíšovi na hoře Sinaj, když přikázal synům Israelovým přinášeti své oběti Hospodinu na poušti Sinajské.', 'Lv 8:1': 'Hospodin mluvil k Mojžíšovi takto:', 'Lv 8:2': 'Vezmi Árona, jeho syny, jejich roucha, olejovou mast, býčka (v obět) za hřích, dva berany a koš s přesnými chleby,', 'Lv 8:3': 'a shromáždi všecku obec u vchodu do svatostánku.', 'Lv 8:4': 'Mojžíš učinil, jak byl Hospodin přikázal. Shromáždiv všecku obec před vchodem do svatostánku,', 'Lv 8:5': 'pravil: Toto mi přikázal Hospodin vykonati.', 'Lv 8:6': 'A hned kázal Áronovi a synům jeho přistoupiti a umýti se.', 'Lv 8:7': 'Pak oblékl velekněze ve lněnou řízu, opásal ho pásem, oděl ho v kněžský kabátec z modrého purpuru a položil naň nárameník,', 'Lv 8:8': 'který stáhl tkanicí a přivázal k náprsníku, v němž bylo Učení a Pravda.', 'Lv 8:9': 'Velekněžskou čepicí mu pokryl hlavu, a na ní nad čelem postavil posvěcený zlatý plech, jak mu byl Hospodin přikázal.', 'Lv 8:10': 'Vzav pak olejovou mast pomazal jí stánek se vším příslušen stvím;', 'Lv 8:11': 'chtěje posvětit oltář, pokropil jej sedmkrát, pomazal jej se vším, co k němu přísluší, rovněž i umyvadlo s podstavcem posvětil olejovou mastí.', 'Lv 8:12': 'Pak lil ji Áronovi na hlavu, pomazal ho a (tím) posvětil.', 'Lv 8:13': 'Kázal též jeho synům přistoupiti, oblékl je ve lněné řízy, opásal pásy a vstavil (jim) čepice, jak byl Hospodin přikázal.', 'Lv 8:14': 'Pak přivedl býčka k oběti za hřích. Když Áron a jeho synové byli mu vložili ruce na hlavu,', 'Lv 8:15': 'zabil jej; vzav krev a omočiv (v ní) prst, pomazal rohy oltáře kolem; když jej tak očistil a posvětil, vylil ostatek krve na jeho spodek.', 'Lv 8:16': 'Tuk, který byl na drobech, jaterní bránici, obě ledviny i s tukem spálil na oltáři.', 'Lv 8:17': 'Býčka však s koží, s masem i s lejnem spálil za táborem, jak byl Hospodin přikázal.', 'Lv 8:18': 'Přivedl i berana k oběti celopalné. Když mu Áron i synové jeho byli na hlavu položili ruce,', 'Lv 8:19': 'zabil ho a vylil, jeho krev na oltář kolkolem.', 'Lv 8:20': 'Berana samého rozsekav na kusy, hlavu jeho, údy a tuk spálil,', 'Lv 8:21': 'vyprav dříve droby a nohy; tak spálil celého berana na oltáři, protože to byl celopal, vůně Hospodinovi velmi příjemná. (Učinil tak) podle rozkazu Hospodinova.', 'Lv 8:22': 'Pak přivedl druhého berana k svěcení kněží. Když mu Áron a jeho synové byli vložili ruce na hlavu,', 'Lv 8:23': 'Mojžíš ho zabil a vzav z jeho krve potřel boltec pravého ucha Áronova a palec jeho pravé ruky, jakož i nohy.', 'Lv 8:24': 'Kázal přistoupiti i synům Áronovým. Potřev krví zabitého berana boltce pravého ucha a palců ruky, jakož i pravé nohy každého z nich, vylil ostatek na oltář kolem dokola.', 'Lv 8:25': 'Tuk, ohon, všecek tuk, který kryje droby, jaterní bránici, obě ledviny s jejich tukem a pravé plece oddělil.', 'Lv 8:26': 'Z koše nekvašeného pečiva, které bylo přeci Hospodinem, vzal (jeden) přesný chléb, vzal koláč olejem zadělaný a oplatek, položil (to) na tučné části a na pravé plece', 'Lv 8:27': 'a podal všecky ty věci současně Áronovi a jeho synům. Když je před Hospodinem pozvedli,', 'Lv 8:28': 'vzal je opět z jejich rukou a spálil na oltáři pro zápalné oběti. Byla to obět svěcení v obětní vůni pro Hospodina.', 'Lv 8:29': 'Hrudíčko z berana svěcení vzal si za svůj podíl, když je byl před; Hospodinem pozvedl, jak mu byl Hospodin přikázal.', 'Lv 8:30': 'Vzav mast a krev, která byla na oltáři, pokropil Árona a roucha jeho, syny jeho a roucha jejich.', 'Lv 8:31': 'Když je (tak) v rouše jejich posvětil, přikázal jim: Vařte maso před vchodem do stánku a jezte je tam. Jezte také chleby svěcení, které leží v koši, jak mi Hospodin přikázal: Áron a jeho synové ať je jí.', 'Lv 8:32': 'Cokoli však z masa a z chleba zbude, ať stráví oheň.', 'Lv 8:33': 'Sedm dní se nevzdálíte od vchodu do svatostánku, až do dne, kterého se ukončí doba vašeho svěcení, neboť sedm dní potrvá svěcení vaše.', 'Lv 8:34': 'Jako. se stalo dnes, tak budiž obětní obřad vykonáván,', 'Lv 8:35': 'Ve dne v noci zůstanete ve stánku zachovávajíce rozkazy Hospodinovy, abyste nezemřeli, nebo tak jest mi uloženo.', 'Lv 8:36': 'Áron a jeho synové učinili vše, co byl Hospodin Mojžíšem přikázal.', 'Lv 9:1': 'Když nastal osmý den, Mojžíš povolav Árona, syny jeho a starší israelské, řekl Áronovi:', 'Lv 9:2': 'Vezmi ze stáda býčka k oběti za hřích a berana k celopalu, oba bez vady, a obětuj je před Hospodinem.', 'Lv 9:3': 'A xci synům Israelovým: Vezměte kozla k oběti za hřích, býčka a beránka, ročky, bez vady k celopalu,', 'Lv 9:4': 'býka a berana k obětem pokojným; zabijte je před Hospodinem a přidejte při obětování každého z nich jemnou mouku zadělanou olejem, nebo dnes ukáže se vám Hospodin.', 'Lv 9:5': 'Přivedli tedy všecko, jak byl Mojžíš poručil, ke vchodu do stánku. Když se tam všecka obec shromáždila,', 'Lv 9:6': 'řekl Mojžíš: Toto vám přikazuje Hospodin; učiňte tak a ukáže se vám velebnost jeho.', 'Lv 9:7': 'Áronovi pak řekl: Přistup k oltáři a podej obět za hřích svůj, obětuj celopal a modli se za sebe i za lid; potom usmrť žertvu lidu a modli se zaň, jak byl přikázal Hospodin.', 'Lv 9:8': 'Áron ihned přistoupiv k oltáři, zabil býčka v obět za svůj hřích.', 'Lv 9:9': 'Synové jeho mu podali krev z něho; on omočiv v ní prst, potřel rohy oltáře a ostatek vylil na jeho spodek.', 'Lv 9:10': 'Tuk a ledviny, jaterní bránici, které patří k oběti za hřích, spálil na oltáři, jak byl Hospodin. Mojžíšovi přikázal.', 'Lv 9:11': 'Maso však a kůži jeho zničil ohněm za táborem.', 'Lv 9:12': 'Pak usmrtil žertvu k celopalu. Synové jeho mu podali její krev a on ji vylil kolem otláře.', 'Lv 9:13': 'Podali mu též žertvu samu na kusy rozsekanou, hlavu i údy, a on to vše spálil na oltáři ohněm,', 'Lv 9:14': 'vyprav dříve ve vodě droby a nohy.', 'Lv 9:15': 'Poté přinášeje obět za hřích lidu zabil kozla. Očistiv (tak) oltář,', 'Lv 9:16': 'obětoval celopal;', 'Lv 9:17': 'k oběti této přidal oběti nekrvavé, které k ní bývají přidávány, a spálil to na oltáři kromě obvyklé oběti ranní.', 'Lv 9:18': 'V obět pokojnou za lid zabil pak býka a berana. Krev, kterou mu jeho synové podali, vylil na oltář kolem dokola.', 'Lv 9:19': 'Tuk býkův, ocas beranův, ledviny s přiléhajícím tukem a jaterní bránicí', 'Lv 9:20': 'vložili na hrudí. Když byl tuk na oltáři do ohně položen,', 'Lv 9:21': 'oddělil Áron jejich hrudi a pravá plece, pozvedl je podle rozkazu Mojžíšova před Hospodinem,', 'Lv 9:22': 'a vztáhnuv ruce k lidu, dal mu požehnání. Tak dokonav oběti za hřích, celopaly a oběti pokojné, sestoupil.', 'Lv 9:23': 'Mojžíš a Áron vešli pak do stánku zjevení a vyšedše, dali požehnání lidu. Tu se ukázala velebnost Hospodinova všemu lidu.', 'Lv 9:24': 'Hle, oheň vyšel od Hospodina a strávil celopal i tučné části, které byly na oltáři. Když to zástupové viděli, chválili Hospodina, padajíce na tváře.', 'Lv 10:1': 'Nadab a Abiu, synové Áronovi, vzavše kadidelnice vložili (do nich) oheň a naň kadidlo, avšak přinesli před Hospodina k oběti jiný oheň, než jim byl přikázán.', 'Lv 10:2': 'I vyšel oheň od Hospodina, a usmrtil je; tak zemřeli před Hospodinem.', 'Lv 10:3': 'Tu řekl Mojžíš Áronovi: Toto pravil Hospodin: Na těch, kdož se ke mně blíží, ukazuji svou svatost a před očima všeho lidu dokazuji svou velebnost. Áron slyše to, mlčel.', 'Lv 10:4': 'Mojžíš pak povolav Misaela a Elisafana, syny Oziela, jenž byl Áronovým strýcem, řekl jim: Jděte, vezměte své bratry s posvátného místa a vyneste je z tábora.', 'Lv 10:5': 'Přišli tedy hned, vzali je, jak leželi, oblečené ve lněné řízy, a vyvrhli je ven, jak jim bylo nařízeno,', 'Lv 10:6': 'Tu pravil Mojžíš Áronovi a jeho synům Eleazarovi a Itamarovi: Hlav svých neodkrývejte a rouch svých neroztrhujte, abyste snad nezemřeli a hněv aby nestihl veškerou obec. Bratři vaši a všecek dům Israelův nechť oplakává oheň, který Hospodin roznítil,', 'Lv 10:7': 'vy však nevycházejte ze vchodu do stánku, sice zemřete; neboť olej svatého pomazání lpí na vás. Oni učinili všecko podle rozkazu Mojžíšova.', 'Lv 10:8': 'Potom řekl Hospodin Áronovi:', 'Lv 10:9': 'Ty i synové tvoji, když vcházíte do stánku zjevení, nebudete píti vína a nic, cokoliv může opojiti, abyste nezemřeli: to je přikázání věčně platné ve vašich pokoleních.', 'Lv 10:10': 'Umějte rozeznávati svaté od všedního, poskvrněné od čistého', 'Lv 10:11': 'a vyučovati syny Israelovy všem zákonům mým, které jsem (já) Hospodin prohlásil jim ústy Mojžíšovými.', 'Lv 10:12': 'Pak mluvil Mojžíš k Áronovi a k jeho zbylým synům Eleazarovi a Itamarovi: Vezměte obětní úděl, který zbyl ze (suché) oběti Hospodinovy a snězte jej bez kvasu vedle oltáře, jeť svatosvatý".', 'Lv 10:13': 'Na posvátném místě jezte, co bylo z Hospodinových obětí dáno tobě a synům tvým podle rozkazu mně daného;', 'Lv 10:14': 'hrudíčko, které bylo obětováno, a plece, které bylo odděleno, budete jísti na místě zcela čistém ty, synové tvoji i dcery tvé s tebou, neboť bylo to odloženo z pokojných obětí synův Israelových tobě a dětem tvým.', 'Lv 10:15': 'Pozdvihovali před Hospodinem plece, hrudi a tučné části, které se pálí na oltáři; tobě a synům tvým přísluší podle zákona věčně platného, jak byl Hospodin přikázal.', 'Lv 10:16': 'Mezitím hledal Mojžíš (obětní úděl z) kozla, který byl obětován za hřích; shledav, že je (všecek) spálen, rozhněval se na zbylé syny Áronovy, Eleazara a Itamara, a pravil:', 'Lv 10:17': 'Proč jste nejedli na posvátném místě údělu z oběti za hřích, který je svatosvatý a dán vám, abyste sňali nepravost celého národa a modlili se zaň před Hospodinem?', 'Lv 10:18': 'Vždyť nebylo nic z její krve zaneseno do svatyně; měli jste ji ve svatyni jísti podle rozkazu mně daného.', 'Lv 10:19': 'Áron odpověděl: Dnes byla podána obět za hřích a celopal před Hospodinem; mně se však přihodilo, co vidíš; kterak jsem mohl jísti z ní nebo kterak jsem mohl Hospodinu se zalíbiti při bohoslužbě, jsa smutné mysli?', 'Lv 10:20': 'Když to Mojžíš uslyšel, upokojil se.', 'Lv 11:1': 'Hospodin mluvil k Mojžíšovi a k Áronovi takto:', 'Lv 11:2': 'Rcete synům Israelovým: Živočichové, které smíte jísti, jsou tito:', 'Lv 11:3': 'Ze všech čtvernožců na zemi všecky mnohokopytníky, kteří přežívají, smíte jísti.', 'Lv 11:4': 'Žádného (zvířete) však, které sice přežívá, ale kopyto má nerozdělené, jako velbloud a jiná, nesmíte požívati, nýbrž za nečisté je budete míti. – ', 'Lv 11:5': 'Daman, který přežívá sice, nemá však rozpoltěného kopyta, je nečistý.', 'Lv 11:6': 'Také zajíc: neboť i on přežívá sice, ale nemá rozpoltěných kopyt.', 'Lv 11:7': 'I vepř; ten má sice rozštěpené kopyto, avšak nepřežívá.', 'Lv 11:8': 'Jejich masa nesmíte požívati, ani se dotýkati jejich zdechlin, jsouť pro vás nečista.', 'Lv 11:9': 'Ze zvířat, která žijí ve vodě, smíte jísti tato: Všecko, co má ploutve a šupiny, jak v moři tak v řekách a v močálech smíte jísti.', 'Lv 11:10': 'Cokoli však ze zvířat, která se pohybují a žijí ve vodách, ploutví a šupin nemá, bude vám ohavné', 'Lv 11:11': 'a odporné; toho masa jísti nesmíte a (takových) zdechlin budete se varovati.', 'Lv 11:12': 'Všecko (tedy), co nemá ve vodách ploutví a šupin, bude nečisto.', 'Lv 11:13': 'Z létavých živočichů, kterých nesmíte jísti, nýbrž naopak se varovati, jsou tito: orel, noh, sup,', 'Lv 11:14': 'luňák, sokol jakéhokoliv druhu,', 'Lv 11:15': 'všecky druhy krkavcův a jim podobné,', 'Lv 11:16': 'pštros, tachmás, racek, všecky druhy jestřábů,', 'Lv 11:17': 'sýček, kormoran, ibis,', 'Lv 11:18': 'labuť, pelikán, volavka,', 'Lv 11:19': 'čáp, všechny druhy kulíků, dudek a netopýr.', 'Lv 11:20': 'Každý létavec, který chodí po čtyřech nohách, bude vám ohavný.', 'Lv 11:21': 'Co chodí sice po čtyřech nohách, má však zadní nohy delší, že po zemi skáče,', 'Lv 11:22': 'jako jsou všechny druhy tažných kobylek, attakus, ofiomacbus, kobylka obecná se všemi druhy, smíte jísti.', 'Lv 11:23': 'Každý však létavec, jenž má čtyři nohy, bude vám ohavný.', 'Lv 11:24': 'Kdokoli se dotkne jejich zdechlin, poskvrní se a bude nečist až do večera.', 'Lv 11:25': 'A kdyby někdo nesl nějakou zdechlinu jmenovaných zvířat, nechť vypere svůj šat a bude nečist až do západu slunce.', 'Lv 11:26': 'Každé zvíře, které má sice kopyto, ale nerozpoltěné, a nepře žívá, bude nečisto; kdo se ho dotkne, poskvrní se.', 'Lv 11:27': 'Co ze všech zvířat, která se pohybují po čtyřech, chodí po prackách, bude nečisto; kdo se dotkne jejich zdechlin, bude poskvrněn až do večera.', 'Lv 11:28': 'A kdo ponese takové umrliny, vypere si šat a bude nečist až do večera; nebo to vše jest vám nečisto.', 'Lv 11:29': 'Ze zvírat, která po zemi lezou, za nečistá budou tato počítána: kolčava, myš, ještěr, každé zvíře dle svých druhů,', 'Lv 11:30': 'pijavice, chameleon, mlok, chómet a krtek.', 'Lv 11:31': 'Ta všecka jsou nečista; kdo se dotkne jejich mrtvin, bude poskvrněn až do večera;', 'Lv 11:32': 'a načkoliv padne něco z jejich mrtvol, bude nečisto, jak dřevěné nářadí a šaty, tak i kůže a žíněnky; každá věc, které se k nějakému dílu používá, namočena buď do vody, nečista bude až do večera a tak stane se potom čistou.', 'Lv 11:33': 'Nářadí však hliněné, na které něco takového spadne, bude nečisto a proto musí býti rozbito.', 'Lv 11:34': 'Každý pokrm, který jídáte, dostane-li se do něho taková voda, bude nečist; rovněž každý nápoj, který píváte, v každé (takové) nádobě bude nečist.', 'Lv 11:35': 'Všecko, načkoli z takových mrtvin něco spadne, bude nečisto; pekáče nebo dvojnožky buďte zničeny, neboť budou nečisty.', 'Lv 11:36': 'Studny sice a cisterny, jakož i všecky nádržky vodní budou čistý. Kdo by se však dotkl mrtviny do nich padlé, poskvrní se.', 'Lv 11:37': 'Padne-li na símě, neposkvrní ho.', 'Lv 11:38': 'Kdyby však někdo vodou símě polil a zdechlina by se ho dotkla, hned bude poskvrněno.', 'Lv 11:39': 'Zdechne-li zvíře, kterého se smí požívati, a dotkne-li se někdo jeho mrtvoly, bude nečist až do večera;', 'Lv 11:40': 'kdo pak něco z ní bude jísti neb ponese, vypere svůj šal a bude nečist až do večera.', 'Lv 11:41': 'Všecko, co leze po zemi, budiž ohavné a nebudiž jedeno.', 'Lv 11:42': 'Cokoliv leze po prsou, (co leze) po čtyřech, nebo má mnoho noh, tedy (cokoliv) se vleče po zemi, toho nebudete jísti, protože jest ohavno.', 'Lv 11:43': 'Neposkvrňujte se a nedotýkejte se ničeho z těch věcí, abyste se neznečistili.', 'Lv 11:44': 'Jáť jsem Hospodin, Bůh váš; buďte svati, neboť já svatý jsem. Neposkvrňujte se žádným zvířetem, které leze po zemi.', 'Lv 11:45': 'Jáť jsem Hospodin, který vás vyvedl z Egypta, bych byl vaším Bohem; buďte svati, neboť já svatý jsem.', 'Lv 11:46': 'To jsou zákony o čtvernožcích, o ptácích a všech živočiších, kteří se pohybují ve vodě a lezou po zemi,', 'Lv 11:47': 'byste znali rozdíly čistého a nečistého a věděli, co se smí jísti a co nesmí.', 'Lv 12:1': 'Hospodin mluvil k Mojžíšovi:', 'Lv 12:2': 'Rci synům Israelovým: Žena, která počavši porodí chlapce, bude nečista sedm dní jako v době měsíčkův.', 'Lv 12:3': 'Dne osmého budiž dítě obřezáno.', 'Lv 12:4': 'Ona však zůstane třicet tři dny (doma) v krvi očišťování svého; žádné svaté věci se nedotkne a do svatyně nevejde, dokud úplně nepominou dnové jejího čištění.', 'Lv 12:5': 'Porodí-li však děvče, bude nečista dva týdny jako za doby měsíčkův a zůstane šedesát dní v krvi svého očišťování.', 'Lv 12:6': 'Když pominou cínové čištění jejího, buď pro chlapce nebo pro děvče, přinese ročního beránka v celopal a holoubě nebo hrdličku v obět za hřích ke vchodu do stánku zjevení a odevzdá je knězi.', 'Lv 12:7': 'Ten je bude před Hospodinem obětovati, bude se za ni modliti a tak bude očištěna od toku krve své. To je zákon o té, která porodí chlapce neb děvče.', 'Lv 12:8': 'Nebude-li však s to, by obětovala beránka, nechť vezme dvě hrdličky nebo dvě holoubata, jedno k celopalu a druhé k oběti za hřích; kněz bude se za ni modliti a tak bude očištěna.', 'Lv 13:1': 'Hospodin mluvil k Mojžíšovi a Áronovi takto:', 'Lv 13:2': 'Vyrazí-li se někomu na holé kůži nějaká neštůvka nebo bílá skvrna, tedy příznak zhoubného malomocenství, budiž přiveden k Áronovi knězi nebo ke kterémukoliv synovi jeho.', 'Lv 13:3': 'Ten uvida vyrážku na kůži a (shledaje), že chlupy zbělely, a že skvrna, která se zdá býti malomocenstvím, je hlubší než ostatní hladká kůže, rozhodne, by byl oddělen; je to zhoubné malomocenství.', 'Lv 13:4': 'Bude-li však jasně bílá skvrna sice na kůži, ale nebude hlubší než ostatní (povrch) těla a zůstane-li původní barva chlupů nezměněna, zavře ho kněz na sedm dní.', 'Lv 13:5': 'Sedmého dne ho prohlédne; jestliže vyrážka nevzroste a nepoleze-li dále po kůži než předtím, opět ho zavře na sedm dní.', 'Lv 13:6': 'Po sedmi dnech opět ho prohlédne; bude-li skvrna temnější a nerozleze-li se po kůži, prohlásí ho čistým, neb je to (jen) vyrážka; člověk (ten) vypere šat svůj a bude čist.', 'Lv 13:7': 'Kdyby však potom, když byl od kněze prohledán a čistým uznán, opět se vyrážka rozmohla, budiž k němu přiveden', 'Lv 13:8': 'a prohlášen nečistým.', 'Lv 13:9': 'Bude-li (shledáno) na někom zhoubné malomocenství, budiž přiveden ke knězi,', 'Lv 13:10': 'který ho prohlédne. Bude-li na kůži bílá vyrážka, bude-li barva vlasů změněna a ukáže se i živé maso,', 'Lv 13:11': 'budiž to považováno za malomocenství zastaralé, do kůže zažrané. Kněz ho tedy prohlásí nečistým a zavře, protože jest nečistota jeho nepochybná.', 'Lv 13:12': 'Jestliže však se vyrážka provalí a rozleze po kůži, že pokryje celé tělo od hlavy do paty, pokud (lze) okem vidět,', 'Lv 13:13': 'ať ho kněz prohlédne a prohlásí, že je stižen vyrážkou, která neznečišťuje, poněvadž celá (kůže) zbělela; bude tedy člověk (ten) čist.', 'Lv 13:14': 'Ukáže-li se však na člověku živé maso,', 'Lv 13:15': 'budiž knězem prohlášen za poskvrněného a zařazen mezi nečisté; neboť živé maso, prolezlé malomocenstvím, působí nečistotu.', 'Lv 13:16': 'Nabude-li opět (vyrážka) bílé barvy a', 'Lv 13:17': 'pokryje-li celého člověka, prohlédne ho kněz a usoudí že je čist.', 'Lv 13:18': 'Udělá-li se někomu na těle, to jest na kůži, vřed a zahojí-li se,', 'Lv 13:19': 'na místě vředu však ukáže se bílá neb narudlá skvrna, ať je přiveden ke knězi;', 'Lv 13:20': 'ten když shledá, že jest místo vyraženiny hlubší než (povrch) ostatního masa, a chlupy že zbělely, pozná, že je nečist, neboť zhoubné malomocenství vzniklo ve vředu.', 'Lv 13:21': 'Zůstala-li však chlupům původní barva, je-li skvrna zatemnělá a není-li hlubší než povrch okolního masa, ať ho na sedm dní zavře;', 'Lv 13:22': 'jestliže potom (skvrna) vzroste, uzná malomocenství.', 'Lv 13:23': 'Zůstane-li (skvrna) v původní velikosti, je to jizva ze vředu, a člověk (ten) je čist.', 'Lv 13:24': 'Jestliže na kůži (holého) těla, která byla popálena ohněm a pak zahojena, objeví se u něho bílá neb narudlá skvrna,', 'Lv 13:25': 'ať ji kněz prohlédne; zbělí-li a bude-li hlubší než ostatní kůže, prohlásí ho nečistým, neboť zhouba malomocenství vznikla v jizvě.', 'Lv 13:26': 'Jestli se barva chlupů nezměnila, není-li rána hlubší než ostatní (povrch) masa, a je-li barva vyraženiny samé zatemnělá, zavře ho na sedm dní', 'Lv 13:27': 'a dne sedmého jej prohlédne; vzroste-li vyraženina na kůži, vyhlásí ho za nečistého;', 'Lv 13:28': 'zůstala-li však bílá skvrna v původní velikosti a vybledla-li, je to jizva po spálenině, a proto budiž považován za čistého; je to zbytek spáleniny.', 'Lv 13:29': 'Vyrazí-li se muži nebo ženě na hlavě neb na bradě něco jako malomocenství, nechť je kněz prohlédne;', 'Lv 13:30': 'bude-li místo (vyrážky) hlubší než (povrch) ostatního masa, a budou-li vlasy žlutavé a nad obyčej jemné, uzná je nečistými; je to malomocenství na hlavě a na bradě.', 'Lv 13:31': 'Shledá-li však, že místo vyrážky je stejně vysoké jako maso okolní, vlasy však že nejsou černé, zavře ho na sedm dní.', 'Lv 13:32': 'Dne sedmého jej prohlédne. Nevzrostla-li skvrna, mají-li vlasy svou barvu a je-li místo rány stejně vysoké s ostatním masem,', 'Lv 13:33': 'budiž oholen člověk ten – vyjímajíc místo vyražené – a zavřen na sedm jiných dní.', 'Lv 13:34': 'Shledá-li se sedmého dne, že rána zůstává, jaká byla, že není hlubší než ostatní maso, prohlásí ho za čistého; (člověk ten) vypere šat svůj a bude číst.', 'Lv 13:35': 'Kdyby po prohlášení za čistého vyrážka na kůži opět se rozšířila,', 'Lv 13:36': 'nebude (kněz) již vyšetřovati, zdali vlasy zežloutly; neníť pochyby, že je (člověk ten) nečist.', 'Lv 13:37': 'Jestliže však skvrna se zastaví, jsou-li vlasy černé, ať ví, že je člověk uzdraven, a směle ať ho prohlásí za čistého.', 'Lv 13:38': 'Ukážou-li se muži neb ženě na kůži bílé, lesklé vyraženiny,', 'Lv 13:39': 'ať je kněz prohlédne; shledá-li vybledlé bílé skvrny na kůži, věz, že to není malomocenství, nýbrž bílá vyrážka, a že je člověk (ten) čist.', 'Lv 13:40': 'Muž, jemuž s týla vyhnaly vlasy, jest lysý, avšak čist.', 'Lv 13:41': 'Vylínají-li mu vlasy s čela, bude míti lysinu na čele, bude však čist.', 'Lv 13:42': 'Vznikne-li však na přední neb zadní lysině bílá, načervenalá skvrna, a', 'Lv 13:43': 'kněz to shledá, prohlásí, že ho beze vší pochyby chytlo malomocenství, které vzniklo na pleši.', 'Lv 13:44': 'Kdokoliv tedy bude poskvrněn malomocenstvím a podle rozsouzení knězova bude odloučen,', 'Lv 13:45': 'měj roucho roztržené, hlavu odkrytou, ústa šatem zakryta, a volej, že je poskvrněn a nečist.', 'Lv 13:46': 'Po všechen čas svého malomocenství a nečistoty bude bydleti o samotě za táborem.', 'Lv 13:47': 'Objeví-li se skvrna na vlněném nebo na lněném rouchu,', 'Lv 13:48': 'ať v osnově nebo v útku, nebo snad na kůži, nebo na čemkoliv, co je vyrobeno z kůže,', 'Lv 13:49': 'budou-li skvrny ty bílé nebo červené, buďtež považovány za malomocenství a ukázány knězi.', 'Lv 13:50': 'Ten prohlédne věc a zavře ji na sedm dní;', 'Lv 13:51': 'dne sedmého ji opět ohledá a shledá-li, že skvrny přibylo, je to nezhojitelné malomocenství; prohlásiž roucho a všecko, na čem bude (skvrna ta) nalezena, za nečisto;', 'Lv 13:52': 'proto budiž zničeno ohněm.', 'Lv 13:53': 'Shledá-li však, že skvrny nepřirostlo,', 'Lv 13:54': 'dá látku, na níž jest, vyprati, a zavře ji na nových sedm dní.', 'Lv 13:55': 'Uzří-li, že sice skvrna, nevzrostla, přece však původní podoba (roucha) se nevrátila, považuj věc za nečistou a znič ji ohněm, poněvadž malomocenství vežralo se do povrchu nebo do celého roucha.', 'Lv 13:56': 'Vybledne-li místo skvrny po vyprání roucha, odtrhne ji a od celku oddělí.', 'Lv 13:57': 'Ukáže-li se později (skvrna) na místech, která byla dříve čista, je to malomocenství přelétavé; (věc) budiž ohněm zmařena.', 'Lv 13:58': 'Zmizí-li (skvrna po vyprání), budiž i co jest neporušeno, vypráno po druhé, a bude to čisto.', 'Lv 13:59': 'To je zákon o malomocenství na vlněném nebo lněném rouchu, na osnově a na útku, na jakékoliv kožené věci, kterak ji považovati za čistou nebo nečistou.', 'Lv 14:1': 'Hospodin mluvil k Mojžíšovi:', 'Lv 14:2': 'Malomocný budiž očišťován tímto obřadem: Budiž přiveden ke knězi.', 'Lv 14:3': 'Ten vyjde z tábora a shledá-li, že je malomocenství vyhojeno,', 'Lv 14:4': 'rozkáže tomu, jenž dává se očišťovati, by obětoval za sebe dva živé vrabce, které je dovoleno jísti, cedrové dřívko, červcovou nit a yzop.', 'Lv 14:5': 'Jednoho z vrabců přikáže mu zabíti v hliněné nádobě nad živou vodou;', 'Lv 14:6': 'druhého pak živého, s cedrovým dřívkem, s červcem a yzopem omočí v krvi vrabce zabitého,', 'Lv 14:7': 'a toho, kdo se; očišťuje, jí sedmkrát pokropí, aby byl zákonitě očištěn; pak pustí živého vrabce, aby odletěl do polí.', 'Lv 14:8': 'Člověk (ten) vypere svůj šat, oholí všecky chlupy (svého) těla a okoupe se. Tak jsa očištěn smí vstoupiti do tábora, ale sedm dní zůstane mimo svůj stan.', 'Lv 14:9': 'Dne sedmého oholí vlasy, vous, obočí i chlupy po všem těle. Pak zase vypere svůj šat a vykoupe se. Osmého dne', 'Lv 14:10': 'vezme dva bezvadné beránky, roční ovci bez poskvrny, tři desetiny efy jemné mouky zadělané olejem k (suché) oběti, a kromě toho jednu mírku oleje.', 'Lv 14:11': 'Očišťující kněz postaví člověka (toho) a všecky jmenované věci u vchodu do stánku zjevení před Hospodina,', 'Lv 14:12': 'vezme jednoho beránka a přinese jej i s mírkou oleje v obět z pokuty. Když to vše před Hospodinem pozvedne,', 'Lv 14:13': 'zabije beránka (na místě), kde bývají usmrcovány oběti za hřích a celopaly, to jest na místě posvátném. Neboť jako obět za hřích, tak obět z pokuty přísluší knězi; je svatosvatá.', 'Lv 14:14': 'Kněz vezma z krve oběti, která podána byla z pokuty, potře (jí) boltec pravého ucha toho, kdo se očišťuje, jakož i palce pravé ruky a nohy;', 'Lv 14:15': 'z mírky oleje naleje si na levou ruku,', 'Lv 14:16': 'omočí v něm svůj pravý prst a bude sedmkrát kropiti (jím) před Hospodinem.', 'Lv 14:17': 'Olejem zbylým v levé ruce potře boltec pravého ucha tomu, kdo se dává očišťovati, palec pravé ruky a nohy nad krví vzatou z oběti za pokutu; (ostatek vyleje)', 'Lv 14:18': 'mu na hlavu.', 'Lv 14:19': 'Kněz bude se za něho modliti před Hospodinem, podá obět za hřích, pak usmrtí celopal a', 'Lv 14:20': 'vloží jej na oltář s jeho přídavky. Tak bude člověk zákonitě očištěn.', 'Lv 14:21': 'Je-li (čištěnec) chudý a nemůže-li zmoci se na to, co bylo řečeno, nechť vezme k oběti za pokutu beránka, aby se zaň kněz modlil, desetinu jemné mouky zadělané olejem k oběti suché, mírku oleje a', 'Lv 14:22': 'dvě hrdličky nebo dvě holoubata, z nichž jedno budiž obětí za hřích a druhé celopalem;', 'Lv 14:23': 'přinese to osmého dne svého očišťování knězi ke vchodu do stánku zjevení před Hospodina.', 'Lv 14:24': 'Kněz vezme beránka k oběti z pokuty a mírku oleje, pozdvihne to zároveň,', 'Lv 14:25': 'pak zabije beránka, potře jeho krví boltec pravého ucha tomu, kdo se dává očišťovati, jakož i palce pravé ruky a nohy;', 'Lv 14:26': 'naleje si něco oleje do levé ruky,', 'Lv 14:27': 'omočí v něm prst pravé ruky, sedmkrát (jím) pokropí před Hospodinem,', 'Lv 14:28': 'a potře (jím) boltec pravého ucha tomu, kdo se očišťuje, jakož i palce pravé ruky a nohy na místě, kde jest krev vzatá z oběti za pokutu;', 'Lv 14:29': 'ostatek oleje, který má v levé ruce, vylije na hlavu očištěného, aby mu smířil Hospodina.', 'Lv 14:30': 'Potom přinese hrdličku neb holoubě,', 'Lv 14:31': 'jedno v obět za hřích a druhé v celopal s jeho přídavky.', 'Lv 14:32': 'To jest obět malomocného, který nemůže opatřiti vše, čeho třeba k jeho očištění.', 'Lv 14:33': 'Hospodin mluvil k Mojžíšovi a Áronovi:', 'Lv 14:34': 'Až vejdete do země Kanaanské, kterou vám dám v majetek, objeví-li se na domě zhouba malomocenství,', 'Lv 14:35': 'půjde majitel domu to oznámit knězi a řekne: Zdá se mi, že je zhouba malomocenství na mém domě.', 'Lv 14:36': 'Kněz rozkáže vynésti všecky věci z domu, než do něho vkročí a než bude vyšetřovati, je-li malomocný, aby se vše, co je v domě, nestalo nečistým. Potom vejde, aby vyšetřil malomocenství domu.', 'Lv 14:37': 'Uzří-li na jeho stěnách jako důlky škaredě bílé neb červené, a nižší než jest ostatní povrch (stěny),', 'Lv 14:38': 'vyjde ze dveří domu a hned jej zavře na sedm dní.', 'Lv 14:39': 'Sedmého dne se vrátí a vyšetří jej; shledá-li, že se malomocenství rozmohlo,', 'Lv 14:40': 'dá vybourati kameny, na nichž jest a hoditi je za město na nečisté místo,', 'Lv 14:41': 'dá dům ten uvnitř kolem dokola oškrabati a oškrabaný prach vysypati za městem na nečisté místo;', 'Lv 14:42': 'na místo vyňatých kamenů dá zasaditi jiné, a jinou hlinou dá dům vymazati.', 'Lv 14:43': 'Jestliže však potom, když byly kameny vybourány, prach oškrabán a jinou hlinou vymazáno,', 'Lv 14:44': 'kněz vejde a uzří, že se malomocenství vrátilo, stěny že jsou pokropeny skvrnami, je to malomocenství nezničitelné a dům jest nečist;', 'Lv 14:45': 'hned jej zboří a kamen z něho i dříví a všecek prach vyhodí za město na nečisté místo.', 'Lv 14:46': 'Kdo vkročí do domu, když byl zavřen, bude nečist až do večera;', 'Lv 14:47': 'kdo by v něm spal neb něco jedl, ať vypere svůj šat.', 'Lv 14:48': 'Uzří-li však kněz vejda do domu, který byl nově vymazán, ,že malomocenství se nerozšířilo, prohlásí jej za čistý, poněvadž je zbaven zhouby.', 'Lv 14:49': 'K jeho očištění vezme dva vrabce, cedrové dřívko, červec a yzop;', 'Lv 14:50': 'zabije jednoho vrabce v hliněné nádobě nad živou vodou,', 'Lv 14:51': 'vezme cedrové dřívko, yzop, červec a živého vrabce, omočí to všecko v krvi vrabce zabitého, jakož i v živé vodě a dům sedmkrát pokropí.', 'Lv 14:52': 'Tak jej očistí krví vrabce, živou vodou, živým vrabcem, cedrovým dřívkem, yzopem a červcem.', 'Lv 14:53': 'Když pak pustí vrabce, aby volně odletěl do polí, pomodlí se za dům, a bude zákonitě očištěn.', 'Lv 14:54': 'To jsou zákony o všelikém malomocenství a o sirupech,', 'Lv 14:55': 'o malomocenství na šatech a na domech,', 'Lv 14:56': 'o dolíčcích, o vyrážejících neštůvkách, o bílých skvrnách, o měňavých barvách v rozmanitých podobách,', 'Lv 14:57': 'aby bylo poznati, kdy jest něco čisto a kdy nečisto.', 'Lv 15:1': 'Hospodin mluvil k Mojžíšovi a Áronovi takto:', 'Lv 15:2': 'Mluvte k synům Israelovým a rcete jim: Muž, trpící chamotokem, bude nečist.', 'Lv 15:3': 'Že je tímto neduhem stižen, pozná se z toho, že ošklivá tekutina každou chvilku uvízne mu na těle a ssedne se.', 'Lv 15:4': 'Každé lůžko, na kterém bude spáti, bude nečisto, a všecko, nač si sedne.', 'Lv 15:5': 'Kdo se dotkne jeho lůžka, vypere svůj šat, sám se okoupe a bude nečist až do večera.', 'Lv 15:6': 'Sedne-li si někdo na místo, kde on. seděl, vypere svůj šat, vykoupe se a bude nečist až do večera.', 'Lv 15:7': 'Kdo se dotkne jeho těla, vypere svůj šat, sám se okoupe a bude nečist až do večera.', 'Lv 15:8': 'Padne-li slina takového člověka na někoho čistého, vypere (tento) svůj šat, okoupe se a bude nečist až do večera.', 'Lv 15:9': 'Sedlo, na kterém seděl, bude nečisto;', 'Lv 15:10': 'vůbec všecko, cokoliv bude pod tím, kdo chamotokem trpí, bude nečisto až do večera. Kdyby někdo něco z toho nesl, opere svůj šat, sám se okoupe a bude nečist až do večera.', 'Lv 15:11': 'Koho se dotkne takový člověk neumytýma rukama, ať vypere svůj šat, okoupe se a bude nečist až do večera.', 'Lv 15:12': 'Hliněná nádoba, které se dotkne, budiž rozbita; nádoba pak dřevěná budiž vodou vypláchnuta.', 'Lv 15:13': 'Uzdraví-li se, kdo trpí takovou nemocí, bude počítati sedm dní po svém uzdravení, vypere svůj šat, vykoupe se v živé vodě a tak bude čist.', 'Lv 15:14': 'Dne osmého vezme dvě hrdličky nebo dvě holoubata, dostaví se před Hospodina ke vchodu do stánku zjevení a dá je knězi.', 'Lv 15:15': 'Ten podá jedno v obět za hřích a druhé v celopal, bude se za něho před Hospodinem modliti, a tak bude očištěn od svého chamotoku.', 'Lv 15:16': 'Muž, z něhož vyjde símě, celý se okoupe a bude nečist až do večera.', 'Lv 15:17': 'Roucho i kůži, které se (símě) dotkne, ve vodě vypere a bude (obé) nečisto až do večera.', 'Lv 15:18': 'Žena, se kterou obcoval, vykoupe se a bude nečista až do večera.', 'Lv 15:19': 'Žena trpící v době pravidelných měsíčků krvotokem, budiž oddělena sedm dní.', 'Lv 15:20': 'Každý, kdo se jí dotkne, bude nečist až do večera;', 'Lv 15:21': 'také všecko, na čem bude za doby své odloučenosti spáti nebo seděti, bude nečisto.', 'Lv 15:22': 'Kdo se dotkne jejího lože, ať vypere svůj šat a vykoupe se; bude nečist až do večera.', 'Lv 15:23': 'Kdo se dotkne jakékoli věci, na které seděla, opere své roucho a sám se okoupe; bude nečist až do večera.', 'Lv 15:24': 'Kdyby u ní muž v době měsíčků ležel, bude nečist sedm dní; také každé lože, na němž (muž ten) bude spáti, bude nečisto.', 'Lv 15:25': 'Žena, která mimo dobu měsíčků trpí delší čas krvotokem, nebo ta, které po měsíční ženské nemoci nepřestane krev téci, bude nečista, pokud neduh potrvá, jako za doby měsíčků.', 'Lv 15:26': 'Každé lůžko, na němž bude spáti, a každá věc, na kterou sedne, budou nečisty.', 'Lv 15:27': 'Kdo se těchto věcí dotkne, ať vypere svůj šat a sám se okoupe; bude nečist až do večera.', 'Lv 15:28': 'Zastaví-li se krev, a přestane téci, nechať počítá sedm dní od svého uzdravení;', 'Lv 15:29': 'osmého dne přinese za sebe knězi ke vchodu do stánku zjevení dvě hrdličky nebo dvě holoubata;', 'Lv 15:30': 'kněz podá jedno v obět za hřích, druhé v celopal a modliti se bude za ni pro její nečistý krvotok před Hospodinem.', 'Lv 15:31': 'Tak učte syny Israelovy, by se chránili poskvrnění a nezemřeli ve svých nečistotách, kdyby poskvrnili můj stánek, který jest mezi nimi.', 'Lv 15:32': 'To jsou zákony o muži, jenž trpí chamotokem a poskvrňuje se výronem semene,', 'Lv 15:33': 'o ženě, která žije za doby měsíčků v odloučenosti, nebo je stižena trvalým krvotokem, a o muži, který by u ní ležel.', 'Lv 16:1': 'Po smrti dvou Áronových synů, kteří přinesli nepravý oheň a (proto) byli usmrceni, Hospodin mluvil k Mojžíšovi', 'Lv 16:2': 'a nařídil mu toto: Rci Áronovi, bratru svému, by nevcházel každého času do svatyně, která je za oponou před slitovnicí, kterou přikryta jest archa, aby neumřel – neboť v oblace nad slitovnicí se ukazuji; – ', 'Lv 16:3': '(ať nevchází), dokud neučiní takto: Přivede býčka na obět za hřích a berana na celopal.', 'Lv 16:4': 'Nechať se obleče ve lněnou řízu, přikryje rozkrok lněnými spodky, opáše se lněným pásem a dá si na hlavu lněnou, čepici; toť jsou posvátná roucha. Ta všecka, až se umyje, obleče.', 'Lv 16:5': 'Od veškeré obce synův Israelových přijme dva kozly na obět za hřích a jednoho berana na celopal.', 'Lv 16:6': 'Obětovati bude (nejprve) býčka a pomodlí se za sebe i za svůj dům.', 'Lv 16:7': 'Pak postaví (ony) dva kozly před Hospodina u vchodu do stánku zjevení', 'Lv 16:8': 'a losem určí, který z nich má připadnouti Hospodinu a který má býti propuštěn.', 'Lv 16:9': 'Na kterého padne los „Hospodinu", toho podá v obět za hřích;', 'Lv 16:10': 'kterého však určí los za kozla propustného, toho postaví živého před Hospodina, aby nad ním vykonal modlitbu a poslal jej na poušť.', 'Lv 16:11': 'Když všecky věci řádně připraví, přivede býčka, modliti se bude za sebe a za svůj dům, a zabije ho.', 'Lv 16:12': 'Pak vezme kadidelnici, naplní ji uhlím s oltáře, nabere do rukou kadidla složeného z vonidel, vejde za oponu do (vele) svatyně', 'Lv 16:13': 'a vloží na oheň vonidla, by oblak dýmu z nich (vycházející) zahalil slitovnici, která jest nad zákonem; tak nezemře.', 'Lv 16:14': 'Z krve býčka vezme a sedmkrát bude kropiti prstem proti východní straně slitovnice.', 'Lv 16:15': 'Potom zabije kozla za hříchy lidu, zanese jeho krev dovnitř za oponu, jako je přikázáno o krvi býčka, a bude jí kropiti naproti slitovnici.', 'Lv 16:16': 'Tak očistí svatyni ode všech přestupkův a všech hříchů, kterými ji synové Israelovi znečistili. Týž obřad vykoná ve stánku zjevení, který stojí mezi nimi, prostřed jejich znečištěných bydlišť.', 'Lv 16:17': 'Nikdo ať není ve stánku, když velekněz vchází do svatyně, aby se modlil za sebe, za svůj dům a za všecku obec israelskou, dokud nevyjde.', 'Lv 16:18': 'Pak vyjde (a přistoupí) k oltáři, jenž je před Hospodinem, bude se za sebe modliti, nabere krve býčka i kozla, bude (ji) líti na rohy kolem dokola', 'Lv 16:19': 'a sedmkrát prstem kropiti; tak jej očistí od nečistot synův Israelových a posvětí jej.', 'Lv 16:20': 'Až vyčistí svatyni, stánek a oltář, ať přivede živého kozla;', 'Lv 16:21': 'vloží mu obě ruce na hlavu, bude vyznávati všecky nepravosti synův Israelových, všechny viny i hříchy jejich, zakleje mu je do hlavy a dá jej ustanoveným člověkem vyvésti na poušť.', 'Lv 16:22': 'Tak zanese kozel všecky jejich nepravosti do pustin a tam bude puštěn na svobodu.', 'Lv 16:23': 'Áron pak vrátí se do stánku zjevení, svleče roucho, které byl prve oblékl, když vcházel do svatyně, a nechá je tam.', 'Lv 16:24': 'Potom se na. posvátném místě okoupe a obleče se ve svá roucha, vyjde, bude obětovati celopal svůj i všeho národa, bude se modliti za sebe i za lid', 'Lv 16:25': 'a spálí na oltáři tuk, který jest podán v obět za hřích.', 'Lv 16:26': 'Ten, kdo pustil propustného kozla, vypere svůj šat, okoupe se ve vodě, a tak smí vejíti do tábora.', 'Lv 16:27': 'Býčka a kozla, kteří byli podáni v obět za hřích a jejichž krev byla zanesena do svatyně, aby byla vykonána očista, vynesou za tábor a zničí ohněm jejich kůže, maso i lejno;', 'Lv 16:28': 'každý, kdo je bude páliti, vypere svůj šat a okoupe se ve vodě; tak smí vejíti do tábora.', 'Lv 16:29': 'Toto budiž vám věčně platným zákonem: Sedmého měsíce, desátého dne toho měsíce budete se umrtvovati, žádné práce nebudete konati, ani domorodec ani cizinec, který jest u vás hostem.', 'Lv 16:30': 'Toho dne bude (vykonáno) vaše smíření a očištění ode všech vašich hříchů; před Hospodinem budete očištěni.', 'Lv 16:31': 'Bude to den odpočinku a umrtvovati budete se podle ustanovení věčně platného.', 'Lv 16:32': 'Kněz, který jest pomazán a jehož ruce jsou posvěceny, by na místě svého otce konal kněžský úřad, bude konati smírné obřady; obleče se v roucho lněné, v roucha posvátná,', 'Lv 16:33': 'a očistí (vele)svatyni, stánek zjevení, oltář, jakož i kněze a všecek lid.', 'Lv 16:34': 'To vám tedy budiž věčně platným ustanovením – modliti se za syny Israelovy i za všecky jejich hříchy jednou v roce. Áron učinil podle rozkazu Hospodinova daného Mojžíšovi.', 'Lv 17:1': 'Hospodin mluvil k Mojžíšovi takto:', 'Lv 17:2': 'Rci Áronovi, jeho synům a všem synům Israelovým: Hospodin toto vám přikazuje :', 'Lv 17:3': 'Každý příslušník domu israelského, který zabije býka, ovci neb kozu v táboře nebo za táborem', 'Lv 17:4': 'a nepřinese Hospodinu obět u vchodu do stánku, uvalí na sebe vinu krve; jako kdyby byl prolil krev, budiž vyhlazen ze svého národa.', 'Lv 17:5': 'Proto nechať synové Israelovi oběmi zvířata, která by chtěli zabíti v polích, přivedou ke knězi, aby byla zasvěcena Hospodinu u vchodu do stánku zjevení, aby je podali Hospodinu v pokojné oběti.', 'Lv 17:6': 'Kněz vylije krev na oltář Hospodinův u vchodu do stánku zjevení a tuk spálí ve vůni Hospodinovi příjemnou.', 'Lv 17:7': 'Ať již naprosto nepřinášejí svých obětí běsům, se kterými smilnili. Zákon ten bude míti věčnou platnost u nich i jejich potomků.', 'Lv 17:8': 'A rci jim: Každý Israelita i cizinec, který jest u vás hostem, který by podával celopal neb jinou obět,', 'Lv 17:9': 'nepřivedl by jí však ke vchodu do stánku zjevení, aby byla obětována Hospodinu, budiž vy hlazen ze svého národa.', 'Lv 17:10': 'Proti každému z domu Israelova i z cizinců, kteří jsou v něm hostmi, kdo bude jísti krev, trvale obrátím svou tvář a vyhladím ho z jeho lidu,', 'Lv 17:11': 'neboť život živočicha je v krvi a já jsem vám ji dal, abyste si jí získávali na oltáři smíření pro své duše, aby krev zjednávala vašim duším odpuštění.', 'Lv 17:12': 'Proto jsem řekl synům Israelovým: Nikdo z vás nebude jísti krve, ani cizinci, kteří jsou u vás hostmi.', 'Lv 17:13': 'Každý ze synův Israelových i, z cizinců, kteří jsou u vás hostmi, uloví-li zvíře nebo chytí-li ptáka, kterého je dovoleno jísti, ať vypustí jeho krev a zahrne ji zemí.', 'Lv 17:14': 'Jeť život každého živočicha v krvi; proto jsem řekl synům Israelovým: „Krve žádného živočicha nebudete jísti, nebo život živočicha je v krvi, a kdokoli ji bude jísti, zahyne."', 'Lv 17:15': 'Každý, jak z domácích tak z cizinců, kdo by jedl zdechlinu neb něco dravcem roztrhaného, vypere svůj šat a okoupe se; nečist bude až do večera. Tím obřadem bude očištěn.', 'Lv 17:16': 'Nevypere-li svého šatu, a nevykoupe-li se, zůstane vina jeho na něm.', 'Lv 18:1': 'Hospodin mluvil k Mojžíšovi:', 'Lv 18:2': 'Rci synům Israelovým toto: Já jsem Hospodin, váš Bůh.', 'Lv 18:3': 'Podle obyčejův Egypta, ve kterém jste sídlili, nesmíte činiti, a podle mravů krajiny Kanaan, do které já hodlám vás uvésti, nesmíte jednati: podle zákonů jejich nesmíte žíti.', 'Lv 18:4': 'Budete plniti má ustanovení, má přikázání zachovávati a podle nich žíti. Já jsem Hospodin, Bůh váš.', 'Lv 18:5': 'Šetřte mých zákonův a přikázání; kdo jich dbá, bude z nich živ. Já Hospodin.', 'Lv 18:6': 'Nikdo ať nepřistupuje k své pokrevně spřízněné, by odkryl její klín. Já Hospodin.', 'Lv 18:7': 'Neodkryješ klínu otce svého ani klínu matky své; je to tvá matka; neodkryješ jejího klínu.', 'Lv 18:8': 'Neodkryješ klínu ženy otce svého; jeť to klín otce tvého.', 'Lv 18:9': 'Neodkryješ klínu své sestry z otce nebo z matky, ať se narodila doma nebo mimo dům.', 'Lv 18:10': 'Neodkryješ klínu dcery syna svého nebo dcery své dcery; jeť to tvůj klín.', 'Lv 18:11': 'Neodkryješ klínu dcery manželky otce svého; jeť jako by ji tvému otci porodila a jako by byla tvou sestrou.', 'Lv 18:12': 'Neodkryješ klínu sestry otce svého; jeť to tělo otce tvého.', 'Lv 18:13': 'Neodkryješ klínu sestry své matky; jeť to tělo tvé mateře.', 'Lv 18:14': 'Neodkryješ klínu otcova bratra a nepřistoupíš k jeho manželce; jeť s tebou spojena švagrovstvím.', 'Lv 18:15': 'Neodkryješ klínu své snachy; jeť manželkou tvého syna, neodkryješ tedy jejího lůna.', 'Lv 18:16': 'Neodkryješ klínu bratrovy manželky; jeť to "klín tvého bratra.', 'Lv 18:17': 'Neodkryješ klínu své ženy a její dcery. Nepojmeš dcery jejího syna, ani dcery její dcery, abys odkryl její klín; jsouť její tělo a takové obcování jest krvesmilstvo.', 'Lv 18:18': 'Nepojmeš za ženinu manželčiny sestry a neodkryješ jejího klínu za života manželčina.', 'Lv 18:19': 'Nepřistoupíš k ženě, která trpí měsíčky, a neodkryješ jejího klínu.', 'Lv 18:20': 'Nebudeš souložiti se ženou svého bližního a nebudeš se poskvrňovati pohlavně s ní obcuje.', 'Lv 18:21': 'Svých dětí v obět modle Molochu nepodáš, abys tak neposkvrnil jméno Boha svého. Já Hospodin.', 'Lv 18:22': 'Nesměšuj se s mužským, jako se obcuje se ženou, protože je to ohavnost.', 'Lv 18:23': 'Nespoj se s nižádným zvířetem, aby ses tak neposkvrnil. Žena nepodloží se zvířeti a nebude s ním smilniti; jeť to hanebnost.', 'Lv 18:24': 'Nepotřísňujte se žádnou z těch všech věcí; jsouť jimi poskvrněni všichni národové, které já před vámi vypudím;', 'Lv 18:25': 'jeť jimi poskvrněna země, jejíž nešlechetnosti já navštívím, a tak vyvrhne své obyvatelstvo.', 'Lv 18:26': 'Šetřte mých ustanovení a nařízení a nečiňte žádné ze jmenovaných ohavností, ani domorodí, ani cizinci, kteří jsou u vás hostmi.', 'Lv 18:27': 'Neboť všecky tyto mrzkosti činili obyvatelé země té, kteří (tu) byli před vámi a poskvrnili ji.', 'Lv 18:28': 'Chraňte se tedy, aby vás podobna nevyvrhla, kdybyste takové věci činili, jako vyvrhla lid, který tu byl před vámi.', 'Lv 18:29': 'Kdo se dopustí některé ze jmenovaných ohavností, budiž vyhuben ze svého lidu.', 'Lv 18:30': 'Plňte moje příkazy. Nedopouštějte se věcí, které činili, kteří tu byli před vámi, a neposkvrňujte se jimi. Já jsem Hospodin, Bůh váš.', 'Lv 19:1': 'Hospodin mluvil k Mojžíšovi:', 'Lv 19:2': 'Rci veškeré obci synův Israelových toto: Buďte svatí, nebol já, Hospodin, Bůh váš, svatý jsem.', 'Lv 19:3': 'Každý cti otce svého i matku. Šetřte mých sobot. Já jsem Hos podin, Bůh váš.', 'Lv 19:4': 'Neobracejte se k modlám a nedělejte si litých bohů. Já jsem Hospodin, Bůh váš.', 'Lv 19:5': 'Budete-li přinášeti Hospodinu pokojnou obět, aby byl milostiv,', 'Lv 19:6': 'budete z ní jísti téhož dne, kdy bude podána, neb i, druhého dne; cokoli však by zůstalo do třetího dne, zničíte ohněm.', 'Lv 19:7': 'Bude-li někdo z ní jísti po dvou dnech, bude nečist, vinen bezbožností,', 'Lv 19:8': 'nepravost bude (lpěti) na něm, neboť poskvrnil svatou věc Hospodinovu; člověk ten budiž vyhlazen ze svého lidu.', 'Lv 19:9': 'Když budeš žíti obilí své půdy, nesežneš ho až k samé zemi a nesebereš klasů, které (na zemi) zůstávají.', 'Lv 19:10': 'Ani na vinici nebudeš sbírati hroznův a zrn, které padají, ale necháš, by si je posbírali chudí a cizinci. Já jsem Hospodin, Bůh tvůj.', 'Lv 19:11': 'Nedopouštějte se krádeže. Neupírejte nic a nikdo ať neoklame bližního svého.', 'Lv 19:12': 'Nebudeš křivě přisahati při jménu mém, abys tak neposkvrnil jméno Boha svého. Já Hospodin.', 'Lv 19:13': 'Neukřivdíš svému bližnímu a nebudeš ho násilně utiskovati. Nezadržíš svému dělníku mzdy do druhého rána.', 'Lv 19:14': 'Hluchému nebudeš zlořečiti a slepému nepoložíš v cestu nijakého úrazu; ale báti se budeš Hospodina, Boha svého; jáť jsem Hospodin.', 'Lv 19:15': 'Nebudeš činiti nic nespravedlivého, zejména u soudu. Ať nestraníš chuďasovi a před tváří velmožovou se neskláněj. Sud spravedlivě svého bližního.', 'Lv 19:16': 'Nebudeš mezi lidem pomluvačem ani donášečem. Nesáhneš na život bližního svého. Jáť Hospodin.', 'Lv 19:17': 'Nebudeš nenáviděti bratra svého v srdci svém, nýbrž zjevně mu věc vytkneš, abys neměl z něho hříchu.', 'Lv 19:18': 'Nehledej pomsty a nevzpomínej křivdy svých soukmenovců. Milovati budeš přítele svého jako sám sebe. Jáť Hospodin.', 'Lv 19:19': 'Zachovávejte zákony mé. Nedopouštěj dobytku svému se zvířaty jiného druhu se pářiti. Pole svého neosívej různorodým semenem. V roucho, které je setkáno z dvojí látky, nesmíš se obléci.', 'Lv 19:20': 'Bude-li muž spáti a obcovati se ženou, která je vdanou otrokyní dosud nevykoupenou ani na svobodu nepropuštěnou, ať jsou potrestáni oba; usmrceni však nebudou, neboť nebyla svobodná.', 'Lv 19:21': '(Muž ten) přinese v obět za zpronevěru Hospodinovi u vchodu do stánku svědectví berana;', 'Lv 19:22': 'kněz se bude modliti za něho a za jeho hřích před Hospodinem, i smiluje se nad ním a hřích mu bude odpuštěn.', 'Lv 19:23': 'Až vejdete do země a budete v ní pěstiti ovocné stromy, odejmete jejich předkožku; ovoce totiž, které vydají, bude vám nečisto a nebudete z něho jísti.', 'Lv 19:24': 'Roku čtvrtého všecky plody jejich budou zasvěceny Hospodinu, k jeho chvále.', 'Lv 19:25': 'Pátého však roku bude vám dovoleno jísti ovoce a česati plody, které vydávají. Já jsem Hospodin, Bůh váš.', 'Lv 19:26': 'Nic nebudete jísti s krví. Nebudete hádati ani dbáti snů.', 'Lv 19:27': 'Nebudete stříhati vlasů svých do kruhu a vousů nebudete holiti.', 'Lv 19:28': 'Pro mrtvého nebudete drásati těla svého a nebudete si vpichovati (do těla) žádných obrazcův ani znamení. Jáť jsem Hospodin.', 'Lv 19:29': 'Neprodej dcery své ke smilstvu, aby se země neposkvrnila a nenaplnila nešlechetností.', 'Lv 19:30': 'Zachovávejte soboty mé a mějte v uctivosti svatyni mou. Jáť Hospodin.', 'Lv 19:31': 'Neuchylujte se k čarodějům a neptejte se na nic hadačů, nebo byste se tak poskvrnili. Já jsem Hospodin, Bůh váš.', 'Lv 19:32': 'Před hlavou zešedivělou povstaň, cti osobu starcovu a boj se Hospodina, Boha svého. Já jsem Hospodin.', 'Lv 19:33': 'Bude-li sídliti cizinec v zemi vaší, bude-li přebývati mezi vámi, neutiskujte ho,', 'Lv 19:34': 'ale ať jest mezi vámi jako váš soukmenovec. Budete ho milovati jako sami sebe; neboť i vy jste byli cizinci v Egyptě. Já jsem Hospodin, Bůh váš.', 'Lv 19:35': 'Nedopouštějte se žádné nespravedlnosti u soudu, loktem, váhou, měrou;', 'Lv 19:36': 'váha budiž spravedlivá, správná ať jsou závaží, spravedlivá efa, spravedlivý hin. Jáť jsem Hospodin, Bůh váš, který vás vyvedl z Egypta.', 'Lv 19:37': 'Dbejte všech mých přikázání i zákonů; plňte je. Jáť Hospodin.', 'Lv 20:1': 'Hospodin mluvil k Mojžíšovi:', 'Lv 20:2': 'Toto rci synům Israelovým: Kdo ze synů Israelových nebo z cizinců, kteří v Israeli sídlí, dá ze svého semene modle Moloch, smrtí ať umře; obecný lid jej ukamenuje.', 'Lv 20:3': 'A já obrátím tvář svou proti němu a vyhladím ho z jeho lidu, protože dal ze svého semene Molochovi, poskvrnil mou svatyni a zneuctil svaté jméno mé.', 'Lv 20:4': 'Bude-li však lid země liknavý, bude-li jaksi na lehkou váhu bráti rozkaz můj a tak nechá býti člověka toho, který ze svého semene Molochovi dal, a nebude chtíti ho usmrtit,', 'Lv 20:5': 'obrátím tvář svou proti člověku tomu i proti jeho příbuzenstvu, a vyhladím z jeho lidu jej i všecky, kteří ho nechali s Molochem smilniti.', 'Lv 20:6': 'Proti člověku, který se uchýlí k čarodějům nebo hadačům a bude s nimi smilniti, obrátím obličej svůj a vyhladím ho z lůna národa jeho.', 'Lv 20:7': 'Ukazujte, že jste svatí, a buďte jimi, neboť já jsem Hospodin;, Bůh váš.', 'Lv 20:8': 'Šetřte příkazů mých a plňte je; já jsem Hospodin, který vás posvěcuje.', 'Lv 20:9': 'Kdo bude zlořečili otci svému nebo matce, smrtí ať umře; otci a matce zlořečil, jeho krev lpí na něm.', 'Lv 20:10': 'Bude-li kdo souložiti se ženou druhého, dopustí-li se cizoložství s manželkou bližního svého, smrtí ať umrou jako cizoložník a cizoložnice.', 'Lv 20:11': 'Kdyby někdo spal se svou nevlastní matkou a (tak) odkryl klín otce svého, ať oba smrtí zemrou; jejich krev lpí na nich.', 'Lv 20:12': 'Kdyby někdo spal se svou snachou, ať oba zemrou; nebo spáchali hanebnost; jejich krev lpí na nich.', 'Lv 20:13': 'Kdo by spal s mužským tak, jak se obcuje se ženou, oba spáchali ohavnost, smrtí ať zemrou; jejich krev lpí na nich.', 'Lv 20:14': 'Pojme-li někdo kromě své ženy za manželku její matku, dopouští se zločinu, ať hoří za živa s nimi; tak veliký zločin nesmí mezi vámi zůstati.', 'Lv 20:15': 'Kdo by obcoval s dobytčetem ze skotu nebo z bravu, smrtí ať umře; také zvíře zabijte.', 'Lv 20:16': 'Žena, která by se podložila některému zvířeti, budiž usmrcena s ním; krev jejich lpí na nich.', 'Lv 20:17': 'Pojme-li někdo svou sestru, dceru otce svého nebo dceru matky své, a pohlédne-li na její klín a ona popatří na klín bratrův, učinili hanebnou věc; budou vyhlazeni před očima lidu svého, protože stydkost svou navzájem odkryli; jejich nepravost bude lpěti na nich.', 'Lv 20:18': 'Bude-li někdo spáti se ženou v době jejích měsíčkův, odkryje-li její klín, a ona odkryje-li pramen své krve, ať jsou oba z lidu svého vyhlazeni,', 'Lv 20:19': 'Neodkryješ klína sestry matky své ani sestry otce svého; kdo by to učinil, obnažil by stydkost těla svého; nepravost bude lpěti na nich obou.', 'Lv 20:20': 'Kdyby někdo spal s manželkou svého strýce nebo ujce, a (tak) odkryl klín příbuzných svých, bude hřích jejich lpěti na obou; bez dětí zemrou.', 'Lv 20:21': 'Kdo by pojal ženu bratra svého, dopustil by se skutku nedovoleného; odkrývá klín bratra svého; budou bez dětí.', 'Lv 20:22': 'Šetřte mých ustanovení i zákonův a plňte je, aby i vás nevyvrhla země, do které vejdete a ve které budete sídliti.', 'Lv 20:23': 'Nejednejte podle zákonů národů, které já před vámi vypudím. Činiliť všecky ty věci a (proto) je mám v ošklivosti.', 'Lv 20:24': 'Vám však pravím: Uvažte se v držení země jejich, kterou vám dám v dědičný majetek, zemi tekoucí mlékem a medem. Já jsem Hospodin, Bůh váš, jenž jsem vás oddělil od ostatních národů.', 'Lv 20:25': 'Rozeznávejte tedy i vy mezi zvířetem čistým a nečistým, mezi ptákem čistým a nečistým, abyste se neposkvrnili zvířetem, ptákem nebo čímkoliv, co leze po zemi a co jsem vám označil za nečisté.', 'Lv 20:26': 'Buďte mi svati, protože já Hospodin jsem svatý a oddělil jsem vás od ostatních národů, byste byli moji.', 'Lv 20:27': 'Muž nebo žena, ve kterých bude (shledán) duch čarodějství nebo hadačství, smrtí ať umrou; uházejí je kamením; jejich krev lpí na nich.', 'Lv 21:1': 'Hospodin pravil Mojžíšovi: Mluv ke kněžím, synům Áronovým, a rci jim: Mrtvolami soukmenovců svých ať se kněz neznečišťuje,', 'Lv 21:2': 'vyjímajíc toliko (mrtvoly) blízkých příbuzných, to jest otce, matky, syna, dcery, bratra', 'Lv 21:3': 'a sestry, panny, která není za muže vdána;', 'Lv 21:4': 'ani (mrtvolou) knížete lidu se neposkvrní.', 'Lv 21:5': 'Nebudou stříhati vlasův ani vousův a nebudou činiti na svém těle zářezů.', 'Lv 21:6': 'Budou zasvěceni Bohu svému a nezneuctí jeho jména; neboť obětují zápalné oběti Hospodinovy, pokrmy to Boha svého; proto budou svati.', 'Lv 21:7': 'Zmrhalky a prodajné nevěstky nevezmou si za manželku; také té ne, která jest od manžela zapuzena; jsouť zasvěceni Bohu svému', 'Lv 21:8': 'a obětují předkladné chleby. Ať tedy jsou svati, neboť já jsem svatý, Hospodin, který je posvěcuji.', 'Lv 21:9': 'Dcera knězova, bude-li zastižena při smilstvu a poskvrní-li (tak) jméno otce svého, budiž upálena.', 'Lv 21:10': 'Velekněz, to jest nejvyšší duchovní mezi svými bratřími, na jehož hlavu byla vylita olejová mast, jehož ruce byly posvěceny ke kněžskému úřadu, který byl oblečen v posvátná roucha, neodkryje hlavy své, roucha svého neroztrhne,', 'Lv 21:11': 'k žádnému mrtvému naprosto nevejde, ano ani (mrtvolou) svého otce a matky se neposkvrní.', 'Lv 21:12': 'Nevyjde ze svatyně, aby svatyně Hospodinovy neposkvrnil; jeť na něm olej posvátného pomazání Božího. Já jsem Hospodin.', 'Lv 21:13': 'Pannu nechť pojme za choť;', 'Lv 21:14': 'vdovy však, ženy zapuzené, svedené a nevěstky nesmí pojmouti. Pannu tedy ze svého národa,', 'Lv 21:15': 'aby rodu svého nesměšoval se spodinou lidu svého; jáť jsem Hospodin, který ho posvěcuji.', 'Lv 21:16': 'Hospodin mluvil k Mojžíšovi:', 'Lv 21:17': 'Rci Áronovi: Nikdo z potomstva tvého, také z budoucích rodů, kdo bude míti na sobě vadu, nesmí obětovati chlebů Bohu svému;', 'Lv 21:18': 'nesmí vstoupiti do jeho služby, kdo bude míti na sobě nějakou vadu: bude-li slepý, kulhavý, bude-li míti nos malý, příliš veliký nebo křivý,', 'Lv 21:19': 'bude-li míti zlomenou nohu nebo ruku,', 'Lv 21:20': 'bude-li hrbatý, krhavý, bude-li míti na oku bílé skvrny, bude-li míti nezhojitelné lišeje nebo škrábance po těle, bude-li míti kýlu.', 'Lv 21:21': 'Nikdo z potomstva Árona kněze, který by měl vadu, nesmí se blížiti k Hospodinu, by přinášel oběti a chleby Bohu svému;', 'Lv 21:22': 'smí však jísti chleby, které se podávají v obět ve svatyni;', 'Lv 21:23': 'jen ať nevchází za oponu a nepřistupuje k oltáři, protože má vadu a nemá poskvrňovati svatyně mé. Já jsem Hospodin, který je posvěcuji.', 'Lv 21:24': 'Pověděl tedy Mojžíš Áronovi, jeho synům a všem Israelitům všecko, co mu bylo přikázáno.', 'Lv 22:1': 'Hospodin mluvil k Mojžíšovi:', 'Lv 22:2': 'Rci Áronovi a jeho synům, ať se varují (znesvětit), co je zasvěceno v dar (Bohu) od synův Israelových, a neposkvrňují věcí mně zasvěcených, které přinášejí v obět. Jáť Hospodin.', 'Lv 22:3': 'Rci jim i jejich potomkům: Každý z vašeho rodu, kdo jsa stižen nečistotou přiblíží se ke svatým věcem, které obětovali synové Israelovi Hospodinu, zahyne před Hospodinem. Jáť jsem Hospodin.', 'Lv 22:4': 'Nikdo z krve Áronovy, kdo je stižen malomocenstvím nebo chamotokem, nesmí jísti z darů mně zasvěcených, dokud se neuzdraví. Kdo se dotkne člověka, který je znečištěn mrtvolou, komu uchází símě jako při obcování,', 'Lv 22:5': 'nebo kdo se dotkne něčeho, co leze po zemi, nebo čehokoliv nečistého, čeho dotek znečišťuje,', 'Lv 22:6': 'bude nečist až do večera a nesmí jísti těch věcí, které jsou zasvěceny; když se však okoupe,', 'Lv 22:7': 'bude po západu slunce očištěn a smí jísti ze zasvěcených věcí, neboť je to pokrm jeho.', 'Lv 22:8': 'Zdechliny a toho, co dravci rozsápali, nebudou jísti, aby se tím neposkvrnili. Já jsem Hospodin.', 'Lv 22:9': 'Ať šetří příkazů mých, aby nelpěl na nich hřích a nezemřeli ve svatyni, kdyby ji poskvrnili. Jáť Hospodin, který je posvěcuji.', 'Lv 22:10': 'Nikdo nepovolaný nesmí z věcí zasvěcených jísti; ani knězův nájemník, ani nádeník nesmí jich požívati.', 'Lv 22:11': 'Nevolník, jehož kněz koupil, nebo který se narodil v jeho domě, smí z nich jísti.', 'Lv 22:12': 'Knězova dcera, která se vdala za kteréhokoliv muže z lidu, nesmí jísti z věcí posvěcených ani z prvotin.', 'Lv 22:13': 'Ovdoví-li však nebo, zapuzena byvši, vrátí se bez dětí do domu otcova, smí požívati pokrmů otce svého jako za svobodna. Žádný cizinec není práv z nich jísti.', 'Lv 22:14': 'Kdo by nevědomky požil z posvěcených věcí, nahradí to knězi do svatyně a přidá pětinu k tomu.', 'Lv 22:15': '(Kněží) ať neznesvěcují posvátných darů synův Israelových, které obětují Hospodinu,', 'Lv 22:16': 'ať neuvalují na sebe hřích, dovolujíce jim bezbožně posvátných darů požívati. Já jsem Hospodin, který je posvěcuji.', 'Lv 22:17': 'Hospodin mluvil k Mojžíšovi: Rci Áronovi, synům jeho a všem synům Israelovým toto:', 'Lv 22:18': 'Kdokoli z domu Israelova i z cizinců, kteří u vás sídlí, přinese obět, třebas jen z dobré vůle neb aby vyplnil slib, přinese-li něco v celopal Hospodinu,', 'Lv 22:19': 'abyste to vy (kněží) podali, budiž to bezvadný sa mec z hovězího dobytka, z ovec nebo koz.', 'Lv 22:20': 'Kdyby měl vadu, nesmíte ho obětovati, neboť nebude příjemný.', 'Lv 22:21': 'Kdo přinese Hospodinu obět pokojnou, buď z dobré vůle neb aby splnil slib, vezmi neposkvrněnou žertvu z hovězího dobytka, z ovec (neb koz), aby byla příjemná; žádné vady ať nemá.', 'Lv 22:22': 'Zvířat slepých, nebo se zlomeným údem, zvířat raněných, nebo s vyrážkou, vředy a lišeji nesmíte Hospodinovi podávati ani jich přinášeti v zápalnou obět na oltáři Hospodinově.', 'Lv 22:23': 'Býka neb ovci s uťatým uchem neb ocasem smíš přinésti v obět z dobré vůle, ale v obět ze slibu nemůže býti platně podán.', 'Lv 22:24': 'Žádného zvířete, které má rozmačkaná, roztlučená, utržená neb uřezaná varlata, nesmíte Hospodinu obětovati; vůbec takových věcí ve své zemi nečiňte.', 'Lv 22:25': 'Z ruky cizincovy neobětujte Bohu svému chlebův aniž čeho jiného, co by chtěl dáti, neboť porušeno a poskvrněno je to vše; nepřijímejte toho.', 'Lv 22:26': 'Hospodin mluvil k Mojžíšovi:', 'Lv 22:27': 'Býk, ovce a koza, když se vylíhne, budiž sedm dní pod vemenem své matky; dne osmého však a potom mohou býti Hospodinu obětovány.', 'Lv 22:28': 'Krávu nebo bahnici nevolno zabíti téhož dne, co jejich mláďata.', 'Lv 22:29': 'Budete-li přinášeti Hospodinu obět dikův, aby byla (vám) prospěšná,', 'Lv 22:30': 'sníte ji téhož dne; do jitra druhého dne nic nesmí zůstati. Jáť Hospodin.', 'Lv 22:31': 'Šetřte přikázání mých a plňte je. Jáť Hospodin.', 'Lv 22:32': 'Neznesvěcujte svatého jména mého, abych za svatého byl ctěn u synův Israelových. Já jsem Hospodin, který vás posvěcuji', 'Lv 22:33': 'a který jsem vás vyvedl z Egypta, abych vám byl Bohem. Já Hospodin.', 'Lv 23:1': 'Hospodin mluvil k Mojžíšovi:', 'Lv 23:2': 'Rci synům Israelovým: Dnové Hospodinovi, které budete světit, jsou tito:', 'Lv 23:3': 'Šest dní budete pracovati; den sedmý slouti bude svatým, protože je to sobotní odpočinek. Žádné práce nebudete v něm konati, je (to) Hospodinova sobota ve všech příbytcích vašich.', 'Lv 23:4': 'Svatí dnové Hospodinovi, které máte slaviti v příslušné doby, jsou tito:', 'Lv 23:5': 'Měsíce prvního, čtrnáctého dne toho měsíce, k večeru, jest Hospodinovo fase;', 'Lv 23:6': 'a patnáctého dne toho měsíce je slavnost Hospodinových přesnic. Sedm dní budete jísti přesné chleby,', 'Lv 23:7': 'První den bude nad jiné slavný a svatý; žádné služebné práce nesmíte v něm konati.', 'Lv 23:8': 'Sedm dní budete přinášeti Hospodinu zápalné oběti; den pak sedmý budiž slavnější a světější; žádné služebné práce v něm nesmíte konati.', 'Lv 23:9': 'Hospodin mluvil k Mojžíšovi:', 'Lv 23:10': 'Rci synům Israelovým toto: Až vejdete do země, kterou já vám dám, a budete sklízeti obilí, přinesete prvotiny své žně, snopy s klasy, knězi;', 'Lv 23:11': 'ten toho dne po sobotě pozdvihne snopek před Hospodinem, aby vám získal zálibu, a (tak) jej zasvětí.', 'Lv 23:12': 'Téhož dne, kterého se zasvěcuje snopek, budiž bezvadný beránek, roček, podán Hospodinu v celopal.', 'Lv 23:13': 'S ním budiž také suchá obět, dvě desetiny jemné mouky, zadělané olejem, obětována v zápal Hospodinu ve vůni přelibou; též úlitba vína, čtvrtina hinu.', 'Lv 23:14': 'Chleba, pražmy a tluče z obilí nesmíte jísti až do dne, kterého přinesete z něho Bohu svému obět. Přikázání to bude věčně platné ve všech pokoleních vašich i všech příbytcích.', 'Lv 23:15': 'Ode dne po sobotě, kdy jste obětovali snop prvotin, budete počítati sedm plných týdnův,', 'Lv 23:16': 'až do dne po sedmém týdnu, to jest padesát dní. Tehdy přinesete Hospodinu novou obět', 'Lv 23:17': 'ze všech příbytků svých, (totiž) dva chleby prvotin ze dvou desetin jemné kvašené mouky; ty upečete Hospodinu v prvotiny.', 'Lv 23:18': 'S chleby budete obětovati sedm ročních bezvadných beránků, jednoho býčka ze stáda a dva berany; budou s příslušnými obětmi suchými a úlitbami celopalem k vůni Hospodinovi velmi příjemné.', 'Lv 23:19': 'V obět za hřích přinesete také kozla a v obět pokojnou dva beránky, ročky.', 'Lv 23:20': 'Když je kněz i s chleby prvotin pozdvihne před Hospodinem, dostanou se mu k požitku.', 'Lv 23:21': 'Den ten nazvete veleslavným a přesvatým; žádné služebné práce nebudete v něm konati. Ustanovení to bude věčně platné ve všech vašich příbytcích a pokoleních.', 'Lv 23:22': 'Když pak budete žíti obilí ve své zemi, nebudete je síci u samé země, a zbylých klasů nebudete sbírati, nýbrž ponecháte je chudým a cizincům. Jáť jsem Hospodin, Bůh váš.', 'Lv 23:23': 'Hospodin mluvil k Mojžíšovi:', 'Lv 23:24': 'Rci synům Israelovým: Sedmého měsíce, prvního dne toho měsíce budete míti svátek s od počinkem, památný den s troubením; bude slouti svatým.', 'Lv 23:25': 'Žádné služebné práce nesmíte v není konati a přinesete Hospodinu celopal.', 'Lv 23:26': 'Hospodin mluvil k Mojžíšovi:', 'Lv 23:27': 'Desátého dne tohoto sedmého měsíce bude veleslavný den smíření; bude slouti svatým; dne toho budete se mrtviti a obětovati Hospodinu zápalnou obět.', 'Lv 23:28': 'Celý ten den nesmíte konati žádné služebné práce; jeť to den smíru, aby se vám dostalo od Hospodina, Boha vašeho, odpuštění.', 'Lv 23:29': 'Kdo by se nemrtvil toho dne, budiž ze svého lidu vyhlazen;', 'Lv 23:30': 'také toho vyhladím z lidu, kdo by konal nějakou práci.', 'Lv 23:31': 'Žádné tedy práce v něm nebudete konati; ustanovení to bude míti věčnou platnost ve všech vašich pokoleních a příbytcích.', 'Lv 23:32': 'Je to svátek odpočinku, v němž budete se mrtviti; od večera devátého dne měsíce (toho) až do večera (následujícího) budete slaviti svůj den klidu.', 'Lv 23:33': 'Hospodin mluvil k Mojžíšovi:', 'Lv 23:34': 'Rci synům Israelovým: Od patnáctého dne tohoto sedmého měsíce budou po sedm dní svátky stánků ke cti Hospodinově.', 'Lv 23:35': 'První den bude veleslavný a přesvatý; žádné služebné práce v něm nebudete konati.', 'Lv 23:36': 'Sedm dní budete přinášeti Hospodinu zápalné oběti. Také osmý den bude veleslavný a přesvatý, budete též obětovati Hospodinu zápalnou obět; je (to den) schůze; žádné služebné práce nebudete v něm konati.', 'Lv 23:37': 'To jsou dnové Hospodinovi, které budete nazývati veleslavnými a přesvatými, v nichž budete Hospodinu přinášeti oběti suché, krvavé i mokré podle řádu jednotlivých dnů,', 'Lv 23:38': 'kromě Hospodinových sobot, kromě vašich darů, kromě obětí, které přinášíte Hospodinu ze slibu nebo z dobré vůle.', 'Lv 23:39': 'Tedy od patnáctého dne sedmého měsíce, když budete míti všecku úrodu své země sklizenu, budete světiti svátky Hospodinovy sedm dní; dne prvého a dne osmého bude sobota, to jest klid.', 'Lv 23:40': 'Dne prvého si vezměte ovoce nejkrásnějšího stromu, palmové ratolesti, větvičky hustolistých stromův a vrby od potoka, a veselte se před Hospodinem, Bohem svým.', 'Lv 23:41': 'Budete světiti jeho slavnost sedm dní každého roku; bude to ustanovení mající věčnou platnost ve vašich pokoleních. Měsíce sedmého svátky ty světiti budete', 'Lv 23:42': 'a sedm dní budete bydliti pod stínidly. Každý, kdo je z rodu Israelova, bude zůstávati pod stany,', 'Lv 23:43': 'aby věděli potomci vaši, že jsem ubytoval syny Israelovy pod stany, když jsem je vyvedl z Egypta. Já jsem Hospodin,: Bůh váš.', 'Lv 23:44': 'Mluvil tedy Mojžíš k synům Israelovým o slavnostech Hospodinových.', 'Lv 24:1': 'Hospodin mluvil k Mojžíšovi:', 'Lv 24:2': 'Rozkaž synům Israelovým: Ať přinášejí ti nejčistšího a nejjasnějšího olivového oleje, by mohly býti stále opatřovány lampy', 'Lv 24:3': 'před oponou zjevení ve stánku úmluvy. Áron ať je postaví (by hořely) před Hospodinem od večera až do jitra podle bohoslužebného řádu majícího věčnou platnost ve vašich pokoleních.', 'Lv 24:4': 'Na svícen z nejčistšího zlata před obličej Hospodinův buďte stále stavěny.', 'Lv 24:5': 'Vezmi též jemné mouky a napeč z ní dvanáct chlebů, z nichž každý buď ze dvou desetin efy;', 'Lv 24:6': 'ty polož dvěma řadami, v každé řadě po šesti, na stůl zcela čistý před Hospodina.', 'Lv 24:7': 'Na ně vlož nejčistšího kadidla, aby bylo připomínkou chleba obětovaného Hospodinu.', 'Lv 24:8': 'Každou sobotu buďte před Hospodinem vyměněny (za jiné, které) budou (přinášeny) od synův Israelových podle smlouvy věčně platné:', 'Lv 24:9': 'budou Árona a jeho synů, by jich požili na posvátném místě; jsouť svatosvatou součástí obětí Hospodinových. (Tak) podle práva věčně platného.', 'Lv 24:10': 'Tu hle, syn (jedné) ženy israelské, jehož měla s mužem egyptským, vyšel mezi syny Israelovy a vadil se v táboře s mužem israelským.', 'Lv 24:11': 'A protože se rouhal jménu a zlořečil mu, byl přiveden k Mojžíšovi. Matka jeho slula Salumit, dcera Dabriova z kmene Dan.', 'Lv 24:12': 'I dali ho pod dohlídku, dokud by nezvěděli, co Hospodin káže.', 'Lv 24:13': 'Tu promluvil (Hospodin) k Mojžíšovi:', 'Lv 24:14': 'Vyveď rouhače ven za stany, a všichni, kteří ho slyšeli, vloží mu své ruce na hlavu a všechen lid ať jej ukamenuje.', 'Lv 24:15': 'A rci synům Israelovým: Každý, kdo bude Bohu svému zlo řečiti, bude pykati za svůj hřích.', 'Lv 24:16': 'Kdo by se rouhal jménu Hospodinovou, smrtí ať umře; všecka obec uháže ho kamením. Ať je to člověk domácí nebo cizinec, bude-li se rouhati jménu Hospodinovu, smrtí zemře.', 'Lv 24:17': 'Kdo udeří a zabije člověka, smrtí ať zemře.', 'Lv 24:18': 'Kdo zabije dobytče, nahradí je jiným [podle zásady: život za život.', 'Lv 24:19': 'Poškodí-li někdo kohokoli ze svých soukmenovců na těle, jak učinil on, tak se staniž jemu.', 'Lv 24:20': 'Zlomeninu za zlomeninu, oko za oko, zub za zub nahradí; tutéž škodu, jakou ublížil jinému, bude nucen strpěti sám.', 'Lv 24:21': 'Kdo zabije dobytče, nahradí je. Kdo zabije člověka, budiž (smrtí) trestán.', 'Lv 24:22': 'Jednostejné právo budiž mezi vámi, ať hřeší cizinec nebo člověk domácí; neboť já jsem Hospodin, Bůh váš.', 'Lv 24:23': 'Mluvil tedy (tak) Mojžíš k synům Israelovým. I vyvedli toho, jenž se byl rouhal, za stany a ubili ho kamením. Učinili tedy synové Israelovi, jak byl přikázal Hospodin Mojžíšovi.', 'Lv 25:1': 'Hospodin mluvil k Mojžíšovi na hoře Sinaj:', 'Lv 25:2': 'Rci synům Israelovým: Až vejdete do země, kterou já vám dám, ať se slaví (rok) odpočinutí ke cti Hospodinově.', 'Lv 25:3': 'Šest roků budeš osívati svou roli, a šest let budeš ořezávati vinici svou a sbírati její. úrodu;', 'Lv 25:4': 'sedmého však roku bude pro zemi sobota, odpočinek Hospodinův; pole nebudeš osívati a vinice nebudeš řezati.', 'Lv 25:5': 'Co urodí země sama od sebe, toho nebudeš žíti a hroznů tvých nových výhonků nebudeš sbírati, jako ve vinobraní (činíváš) – jeť rok odpočinku pro půdu, – ', 'Lv 25:6': 'ale bude vám to pokrmem, tobě i nevolníku tvému, nevolnici, dělníku tvému i cizinci, kteří u tebe dlí,', 'Lv 25:7': 'tvému skotu i bravu; všecko, co se urodí, bude (jim) za pokrm.', 'Lv 25:8': 'Počítej si též sedm týdnů roků, to jest sedmkrát sedm, tedy celkem čtyřicet devět let', 'Lv 25:9': 'Potom, sedmého měsíce, desátého dne toho měsíce, v době smíření budeš troubiti na roh po celé zemi své.', 'Lv 25:10': 'Světiti budeš padesátý rok tím, že prohlásíš jej za rok svobody pro všecky obyvatele země své. Bude to rok jubilejní; tu dosáhne každý opět svého majetku a vrátí se každý k rodu, z něhož pochází.', 'Lv 25:11': 'Bude milostivým létem padesátý rok: nebudete síti ani žíti toho, co se urodí samo sebou, a úrody vinic nebudete sbírati,', 'Lv 25:12': 'abyste světili milostivé léto, ale hned budete jísti, co se samo naskytne.', 'Lv 25:13': 'O milostivém létě dosáhnou všichni zase svého majetku.', 'Lv 25:14': 'Když budeš něco prodávati svému soukmenovci, neb od něho kupovati, neutiskuj svého bratra, ale podle počtu roků po milostivém létě od něho kupuj', 'Lv 25:15': 'a podle počtu sklizní (do milostivého léta) ať ti prodá.', 'Lv 25:16': 'Čím více roků zbývá (ke sklizni) po milostivém létě, tím více vzroste cena; čím však méně času napočítáš, tím také menší budiž kupní cena, protože ti prodává (jen) počet sklizní.', 'Lv 25:17': 'Neutiskujte svých soukmenovcův, ale jedenkaždý boj se Boha svého; neboť já jsem Hospodin, Bůh váš.', 'Lv 25:18': 'Plňte přikázání má, šetřete zákonů mých a plňte je, byste mohli sídliti v zemi bez jakéhokoli strachu.', 'Lv 25:19': 'Země vám bude vydávati svou úrodu, které se najíte dosyta, nebojíce se žádného útoku.', 'Lv 25:20': 'Řeknete-li pak: „Co budeme jísti sedmého roku, nebudeme-li síti ani kliditi úrody své?"', 'Lv 25:21': '(vězte, že) vám dám požehnání své roku šestého, že vám přinese úrody na tři léta;', 'Lv 25:22': 'když osmého roku budete (opět) síti, budete jísti ze staré úrody až do devátého roku; dokud nevyrostou plodiny nové, budete požívati] starých.', 'Lv 25:23': 'Půda tedy nesmí býti prodána na věčné časy, neboť má jest a vy jste příchozí a moji nájemníci.', 'Lv 25:24': 'Proto všecka půda vašeho majetku bude prodávána s podmínkou výkupu.', 'Lv 25:25': 'Zchudne-li bratr tvůj a prodá svůj stateček, může jeho příbuzný, chce-li, vykoupiti, co onen byl prodal.', 'Lv 25:26': 'Nemá-li příbuzného, ale sám může-li sehnati peníze na výkup,', 'Lv 25:27': 'spočítají se roky užitkův od doby prodeje; za roky zbývající (do . budoucího milostivého léta) vrátí kupci a tak zase dostane statek svůj.', 'Lv 25:28': 'Nemůže-li však ruka jeho tolik sehnati, by splatil (potřebnou) částku, podrží kupec, co byl koupil, až do milostivého roku. Neboť toho roku vrátí se každý prodaný pozemek bývalému pánu a vlastníkovi.', 'Lv 25:29': 'Kdo prodá dům ve hrazeném městě, bude práv jej vykoupiti do roka.', 'Lv 25:30': 'Nevyplatí-li ho, a celý rok uplyne, stane se majetkem kupce i potomků jeho na věky a nemůže býti vykoupen ani v milostivém létě.', 'Lv 25:31': 'Bude-li však stavení to na vsi, která nemá hradeb, budiž prodáváno podle práva pozemkového; nebude-li vyplaceno dříve, bude vráceno (původnímu) pánu v milostivém létě.', 'Lv 25:32': 'Domy levitů v městech mohou býti vždycky vykoupeny;', 'Lv 25:33': 'nebudou-li vykoupeny, buďtež navráceny v milostivém létě svým pánům; jsouť domy měst levitských údělem levitů mezi syny Israelovými.', 'Lv 25:34': 'Pozemky kolem jejich měst ať se neprodávají, jsouť majetkem (jejich) na věčné časy.', 'Lv 25:35': 'Zchudne-li bratr tvůj, že se mu třásti bude ruka, ujmi se ho; jako cizinec a nájemník měj výživu vedle tebe.', 'Lv 25:36': 'Neber od něho úroků, nic více, než jsi půjčil; boj se Boha svého, ať může býti živ bratr tvůj u tebe.', 'Lv 25:37': 'Peněz svých nebudeš mu půjčovati na úroky a z (půjčeného) obilí nebudeš žádati poplatku.', 'Lv 25:38': 'Já jsem Hospodin, Bůh váš, který jsem vás vyvedl z Egypta, bych vám dal zemi Kanaan, a byl Bohem vaším.', 'Lv 25:39': 'Prodá-li se ti bratr tvůj jsa k tomu dohnán chudobou, nebudeš ho utlačovati službami otrockými,', 'Lv 25:40': 'nýbrž budiž ti jako dělník a nájemník. Až do milostivého léta bude u tebe pracovati,', 'Lv 25:41': 'potom bude propuštěn na svobodu se svými dětmi a vrátí se k příbuzným i k majetku otců svých.', 'Lv 25:42': 'Jsouť (to) moji služebníci, a já jsem je vyvedl z Egypta; ať nejsou prodáváni jak obyčejní otroci.', 'Lv 25:43': 'Netrap ho krutým nakládáním, ale boj se Boha svého.', 'Lv 25:44': 'Otroky a otrokyně berte si z národů, kteří jsou kolem vás,', 'Lv 25:45': 'také z cizinců, kteří mezi vámi jsou hostmi, jakož i z těch, kdož se z nich narodili ve vaší zemi. Ty smíte míti otroky;', 'Lv 25:46': 'podle dědického práva zůstavíte je potomkům a tak budou vaším majetkem na věčné časy; svých bratří však, synův Israelových, neutiskujte násilím.', 'Lv 25:47': 'Zmůže-li se u vás cizinec a host, a zchudlý bratr tvůj prodá se jemu nebo někomu z jeho rodu,', 'Lv 25:48': 'po prodeji může býti vykoupen. Kdo z jeho bratří bude chtíti, může ho vykoupiti:', 'Lv 25:49': 'strýc, strýcův syn, krevní přítel, příbuzný. Bude-li sám moci vykoupiti se, učiniž tak.', 'Lv 25:50': 'Ať však počítá roky od doby, kdy se prodal, do milostivého léta, a rozpočte peníze, za které se prodal, podle počtu roků; bude u něho určitou dobu, jako bývá nádeník.', 'Lv 25:51': 'Bude-li zbývati do milostivého léta více roků, podle nich i (více) bude platit;', 'Lv 25:52': 'zbývá-li jich méně, vypočítá s kupcem výkupné za zbývající ještě počet rokův a vyplatí ho,', 'Lv 25:53': 'přihlížeje ke mzdě za dobu, jak dlouho již mu sloužil; nebude ho trápiti krutým zacházením před tváří tvou.', 'Lv 25:54': 'Nebude-li nikterak možná ho vyplatit, nabude milostivého léta svobody i s dětmi.', 'Lv 25:55': 'Jsouť synové Israelovi, které jsem vyvedl z Egypta, moji služebníci.', 'Lv 26:1': 'Já jsem Hospodin, Bůh váš; neučiníte si modly, nevyřežete si božstva, nepostavíte si sloupu a nevztyčíte si pomalovaných kamenů ve své zemi, abyste se jim klaněli; neboť já jsem Hospodin“ Bůh váš.', 'Lv 26:2': 'Šetřte mých sobot a mějte v úctě svatyni mou. Já jsem Hospodin.', 'Lv 26:3': 'Budete-li choditi v mých. přikázáních, šetřiti mých nařízení a plniti je, budu vám dávati v příhodné doby deště,', 'Lv 26:4': 'země bude vydávati svou úrodu a stromy budou plny ovoce.', 'Lv 26:5': 'Mlácení obilí potrvá do vinobraní a vinobraní potrvá do setí; budete pojídati chléb svůj do syta a beze strachu budete sídliti ve své zemi.', 'Lv 26:6': 'Dám pokoj vašim končinám; budete spáti a nikdo vás nebude vyrušovati. Vyhubím škodlivá zvířata a meč nepřekročí hranic vašich.', 'Lv 26:7': 'Budete pronásledovati nepřátele své a pod vaší rukou budou padati.', 'Lv 26:8': 'Pět vašich zažene sto cizích a sto vašich (zažene) deset tisíc. Nepřátelé, vaši budou padati mečem před tváří vaší.', 'Lv 26:9': 'Shlédnu na vás a rozmnožím vás, vzrostete a utvrzovati budu smlouvu svou s vámi.', 'Lv 26:10': 'Budete jísti ze staré, přestaré úrody a zahodíte ji, protože přijde nová.', 'Lv 26:11': 'Postavím stánek svůj mezi vámi a nebudu si vás oškliviti.', 'Lv 26:12': 'Budu choditi mezi vámi, budu Bohem vaším a vy budete mým lidem.', 'Lv 26:13': 'Já jsem Hospodin, Bůh váš, který jsem vás vyvedl ze země Egypťanů, byste jim neotročili, a který jsem zlámal okovy na vašich hrdlech, byste chodili zpříma.', 'Lv 26:14': 'Nebudete-li však mne poslouchati, zachovávati všech mých přikázání,', 'Lv 26:15': 'budete-li pohrdati mými rozkazy, protiviti si moje právo, že nebudete plniti mých ustanovení a že porušíte mou smlouvu,', 'Lv 26:16': 'také já tak učiním vám. Navštívím vás náhle úbytěmi a horečkou, která vás zbaví zraku a zničí život váš. Nadarmo budete síti símě, neboť bude od nepřátel pohlceno.', 'Lv 26:17': 'Obrátím tvář svou proti vám, že padati budete před svými nepřáteli a budete podrobeni od těch, kdož vás nenávidí: budete utíkati, ač nikdo nebude vás honiti.', 'Lv 26:18': 'Jestliže však ani pak mne neuposlechnete, rozmnožím tresty vaše za hříchy sedmeronásobně.', 'Lv 26:19': 'Zlomím vaši nepoddajnou pýchu. Učiním, že bude nebe shora jako železo a země jako měď.', 'Lv 26:20': 'Nadarmo bude vyhozena vaše námaha, země úrody nevydá a stromy ovoce neponesou.', 'Lv 26:21': 'Budete-li proti mně vystupovati a nebudete-li chtíti mne poslouchati, sedmeronásobně rozmnožím rány vaše za vaše hříchy.', 'Lv 26:22': 'Pošlu na vás divoká zvířata, která budou hubiti vás i dobytek váš, a všeho tak ubude, že zpustnou cesty vaše.', 'Lv 26:23': 'Nebudete-li však ani potom chtíti se podvoliti kázni, nýbrž budete proti mně vystupovati,', 'Lv 26:24': 'také já vystoupím proti vám a sedmeronásobně budu vás bíti pro hříchy vaše.', 'Lv 26:25': 'Uvedu na vás meč, jenž pomstí mé úmluvy. Když pak utečete do měst, pošlu mor mezi vás; dostanete se do moci nepřátel,', 'Lv 26:26': 'když zničím oporu vaší výživy; pak deset žen bude péci chléb v jedné peci a přesně jej budou odvažovati; budete jísti, avšak nebudete nasyceni.', 'Lv 26:27': 'Jestli ani to vámi nehne, byste mne poslouchali, a budete-li se mně protiviti,', 'Lv 26:28': 'i já se vám zprotivím v nepřátelském hněvu a trestati budu vás sedmeronásobně pro hříchy vaše.', 'Lv 26:29': 'Budete jísti maso svých synův a dcer.', 'Lv 26:30': 'Zničím výšiny vaše a modly ztroskotám. Zapadnete mezi zříceninami model svých a duše má zoškliví si vás', 'Lv 26:31': 'tak velice, že obrátím města vaše v poušť, zpustoším svatyně vaše a nebudu již přijímati vůně velmi příjemné.', 'Lv 26:32': 'Zemi vaši zničím, že se zhrozí nad ní nepřátelé, když se v ní budou usazovati.', 'Lv 26:33': 'Vás pak rozptýlím mezi národy a vytasím za vámi meč, země vaše zpustne a města vaše obrátí se v ssutiny.', 'Lv 26:34': 'Tehdy bude si země libovati své soboty po celou dobu svého zpuštění, když budete dlíti', 'Lv 26:35': 'v nepřátelské zemi; (země) bude míti sobotu a bude odpočívati v sobotách svého zpustošení, protože nemohla odpočívati o sobotách vašich, když jste v ní sídlili.', 'Lv 26:36': 'Srdce těch, kteří z vás zůstanou, naplním bázlivostí v nepřátelských krajinách; šelest letícího listu postraší je, že budou utíkati jako před mečem; budou padati, ač nikdo jich nebude pronásledovati,', 'Lv 26:37': 'bude padati jeden na druhého, jako když se prchá z bitvy, a nikdo z vás se neodváží nepřátelům se vzepříti.', 'Lv 26:38': 'Zahynete mezi národy a země nepřátelská vás pohltí.', 'Lv 26:39': 'Zůstanou-li pak i z těch někteří, budou v zemi nepřátel svých chřadnouti pro své nepravosti; pro hříchy svých otcův a pro hříchy své budou trpěti,', 'Lv 26:40': 'až vyznají nepravosti své i předků svých, kterými se provinili proti mně a kterými se mně zprotivili.', 'Lv 26:41': 'Také se tedy jim zprotivím, a uvedu je do země nepřátelské; pak zahanbí se jejich neobřezaná mysl, potom modliti se budou za své bezbožnosti.', 'Lv 26:42': 'I rozpomenu se na svou úmluvu, kterou jsem učinil s Jakobem, s Isákem a s Abrahamem. Také na zemi si vzpomenu,', 'Lv 26:43': 'která, když bude od nich opuštěna, bude se radovati ze svých sobot, trpíc pro ně zpustošením. Oni pak budou za své hříchy pykati, že zavrhli mé právo, a zákony mými pohrdli.', 'Lv 26:44': 'Avšak i když budou v zemi nepřátelské, nezavrhnu jich docela a nepohrdnu jimi tak, aby byli pohubeni, bych porušil úmluvu s nimi. Jsemť Hospodin, Bůh jejich.', 'Lv 26:45': 'Rozpomenu se na svou úmluvu s jejich předky, když jsem je před očima národů vyvedl z Egypta, abych byl jejich Bohem. Já jsem Hospodin. To jsou ustanovení, přikázání a zákony, kterými Hospodin skrze Mojžíše na hoře Sinaj ustanovil poměr mezi sebou a mezi syny Israelovými.', 'Lv 27:1': 'Hospodin mluvil k Mojžíšovi:', 'Lv 27:2': 'Rci synům Israelovým: Učiní-li někdo slib a zaslíbí-li sebe sama Bohu, vykoupí se částkou přiměřenou své ceně.', 'Lv 27:3': 'Muž od dvacátého roku do šedesátého dá padesát lotů stříbra podle váhy svatyně;', 'Lv 27:4': 'žena dá třicet lotů.', 'Lv 27:5': 'Chlapec od pátého roku do dvacátého dá dvacet lotů; dívka deset.', 'Lv 27:6': 'Za pachole od jednoho měsíce do pěti let dá se pět lotů; za děvče tři.', 'Lv 27:7': 'Muž šedesátiletý nebo starší dá patnáct lotů, žena deset.', 'Lv 27:8': 'Bude-li chudý a nebude-li moci dáti celé ceny, dostaví se před kněze; mnoho-li ten usoudí a shledá, že může dáti, tolik dá.', 'Lv 27:9': 'Zaslíbí-li někdo dobytče, které může býti Hospodinu obětováno, bude svatým,', 'Lv 27:10': 'že nebude moci býti vyměněno, ani totiž lepší za horší ani horší za lepší. Kdyby přece někdo je vyměnil, bude Hospodinu zasvěceno i to, které bylo výměnou dáno, i to, za které bylo dáno.', 'Lv 27:11': 'Slíbí-li kdo zvíře nečisté, které nemůže býti Hospodinu obětováno, budiž přivedeno před kněze;', 'Lv 27:12': 'ten rozsoudí, je-li dobré či špatné, a ustanoví cenu.', 'Lv 27:13': 'Bude-li ten, kdo přinesl zvíře, chtíti ji dáti, přidá k ceně té její pětinu.', 'Lv 27:14': 'Zaslíbí-li někdo a posvětí Hospodinu dům svůj, ohledá jej kněz, dobrý-li je či špatný, a za cenu, kterou určí, budiž prodán;', 'Lv 27:15': 'bude-li však ten, kdo jej zaslíbil, chtíti jej vykoupiti, přidá k ceně pětinu, a dům bude jeho.', 'Lv 27:16': 'Zaslíbí-li někdo pole statku svého a zasvětí je Hospodinu, budiž cena stanovena podle množství výsevu. Vyseje-li se na té roli třicet půlvěrtelů ječmene, budiž prodáno za padesát lotů stříbra.', 'Lv 27:17': 'Zaslíbil-li pole hned od počátku milostivého léta, budiž odhadnuto v plné ceně;', 'Lv 27:18': 'jestli však později (je zaslíbil), kněz podle počtu roků, které do milostivého léta zbývají, vypočítanou částku odečte od ceny odhadní.', 'Lv 27:19': 'Přeje-li si ten, kdo pole slíbil, vykoupiti je, ať přidá pětinu nad to, zač jest oceněno, a bude (zase) jeho majetkem.', 'Lv 27:20': 'Nechtěl-li je vy koupiti a bylo-li komukoliv jinému prodáno, ten, kdo je zaslíbil, ne bude již moci je vykoupiti.', 'Lv 27:21': 'Když nadejde milostivé léto, posvěceno bude Hospodinu a bude majetkem posvátným; patří ke kněžským právům.', 'Lv 27:22': 'Zaslíbí-li kdo Hospodinu pole, které bylo koupeno a ne po předcích zděděno,', 'Lv 27:23': 'vypočítá kněz jeho cenu podle počtu roků, zbývajících do milostivého léta, a tu dá ten, který je byl Hospodinu zaslíbil.', 'Lv 27:24': 'V milostivém létě vrátí se původnímu pánu, jenž je byl prodal a k jehož (dědičnému) majetku příslušelo.', 'Lv 27:25': 'Každé ocenění děj se podle váhy lotu svatyně. Lot má dvacet zrn.', 'Lv 27:26': 'Prvorozenců, kteří patří Hospodinu, nikdo nesmí slibem zasvětit; ať je to hovězí dobytče neb ovce, náleží Hospodinu.', 'Lv 27:27': 'Je-li to dobytče nečisté, ať ten, kdo je zasvětil, vykoupí je za cenu, jakou určíš, a nechať pětinu k ceně přidá. Nebude-li chtíti je vyplatit, budiž prodáno jinému, začkoli je oceníš.', 'Lv 27:28': 'Vše, co se Hospodinu dokonale zasvětí, ať člověk neb dobytče, nebo pole, nesmí býti prodáno a nesmí býti vykoupeno. Cokoli bude jednou takto zasvěceno, bude svatosvaté Hospodinu.', 'Lv 27:29': 'A žádný člověk, který je klatbou zasvěcen, nesmí býti vykoupen, nýbrž jisto jistě usmrcen.', 'Lv 27:30': 'Všecky desátky z půdy, jak z obilí, tak z ovoce stromů, přísluší Hospodinu, jemu jsou posvěceny.', 'Lv 27:31': 'Kdo by chtěl vykoupiti své desátky, ať přidá pětinu jejich ceny.', 'Lv 27:32': 'Všecky desátky hovězího dobytka, ovec i koz, každé desáté (zvíře) ze všeho, co podchází pastýřovu hůl, bude zasvěceno Hospodinu.', 'Lv 27:33': 'Nebude vybíráno ani lepší ani horší a nebude vyměněno jiným. Vymění-li je kdo, i které bude dáno výměnou, i za které bude dáno, bude posvěceno Hospodinu a nebude moci býti vykoupeno.', 'Lv 27:34': 'To jsou přikázání, která dal Hospodin Mojžíšovi na hoře Sinaj pro syny Israelovy.'}