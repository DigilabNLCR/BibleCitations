{'1K 1:1': 'Pavel, apoštol Ježíše Krista povolaný vůlí Boží, a bratr Sosthenes', '1K 1:2': 'církvi Boží, která jest v Korintě, posvěceným v Kristu Ježíši, povolaným věřícím a všem, kteří vzývají jméno Pána našeho, Ježíše Krista po všem místě jejich i našem:', '1K 1:3': 'Milost vám a pokoj od Boha, Otce našeho, a od Pána Ježíše Krista.', '1K 1:4': 'Děkuji Bohu svému vždycky za vás pro tu milost Boží, která vám byla dána v Kristu Ježíši,', '1K 1:5': 'že ve všem jste v něm zbohatli, ve všelikém slově i ve všelikém poznání,', '1K 1:6': 'jakož svědectví o Kristu utvrzeno jest mezi vámi,', '1K 1:7': 'takže nejste pozadu v žádné milosli, jako takoví, kteří očekávají zjevení Pána našeho Ježíše Krista;', '1K 1:8': 'on vás utvrdí až do konce, abyste byli bez úhony v den (příchodu) Pána našeho Ježíše Krista.', '1K 1:9': 'Věrný jest Bůh, skrze něhož jste byli povoláni ke společenství Syna jeho, Ježíše Krista, Pána našeho.', '1K 1:10': 'Zapřísahám vás, bratři, skrze jméno Pána našeho Ježíše Krista, abyste všichni mluvili jednomyslně, a aby nebylo mezi vámi roztržek, nýbrž abyste byli dokonalí v jednostejném smýšlení a v jednostejném mínění.', '1K 1:11': 'Bylo mi totiž oznámeno o vás, bratři moji, od příslušníků Chloiných, že jsou mezi vámi různice.', '1K 1:12': 'Míním pak to, že každý z vás říká: „Já jsem Pavlův, já jsem Apollův, já jsem Petrův.“ Já však jsem Kristův.', '1K 1:13': 'Jest Kristus rozdělen? Byl Pavel ukřižován za vás? Aneb byli jste pokřtěni ve jméno Pavlovo?', '1K 1:14': 'Děkuji Bohu, že jsem nekřtil nikoho z vás leč Krispa a Kaia,', '1K 1:15': 'aby nikdo neřekl, že jste byli pokřtěni ve jméno mé.', '1K 1:16': 'Pokřtil jsem však také rodinu Štefanovu; více nevím, pokřtil-li jsem koho jiného.', '1K 1:17': 'Vždyť Kristus neposlal mě křtíti nýbrž kázati evangelium, (a to) nikoli moudrostí slovní, aby se nezmařil kříž Kristův.', '1K 1:18': 'Slovo o kříži jest totiž pošetilostí pro ty, kteří hynou, pro ty však, kteří se zachraňují, to jest pro nás, jest mocí Boží.', '1K 1:19': 'Neboť psáno jest: „Zkazím moudrost mudrců a zavrhnu opatrnost opatrných.“', '1K 1:20': 'Kde jest mudrc, kde zákoník, kde vzdělanec tohoto věku? Neučinil-liž Bůh pošetilostí moudrost toho světa?', '1K 1:21': 'Neboť poněvadž v moudrosti Boží svět nepoznal Boha skrze tu moudrost, zalíbilo se Bohu skrze pošetilost v hlásání spasiti ty, kteří věří.', '1K 1:22': 'Vždyť jako židé vyžadují zázraky, tak pohané hledají moudrosti,', '1K 1:23': 'my však hlásáme Krista ukřižovaného, pohoršení židům, pohanům pak pošetilost,', '1K 1:24': 'ale těm, kteří jsou povoláni, židům i pohanům, Krista, Boží to moc, a Boží moudrost;', '1K 1:25': 'neboť pošetilá věc Boží jest moudřejší než lidé, a slabá věc Boží jest mocnější nad lidi.', '1K 1:26': 'Hleďte jen na své povolání, bratři, že nemnoho moudrých podle těla, nemnoho mocných, nemnoho urozených (jest povoláno),', '1K 1:27': 'ale co pošetilé jest ve světě, to vyvolil si Bůh, aby zahanbil moudré, a co slabé jest ve světě, to vyvolil si Bůh, aby zahanbil silné,', '1K 1:28': 'a co neurozené jest ve světě a opovržené a čeho není, to vyvolil Bůh, aby zkazil to, co jest, (a to k tomu konci),', '1K 1:29': 'aby žádné tělo se nechlubilo před Bohem.', '1K 1:30': 'Z něho však vy jste v Kristu Ježíši, který nám jest učiněn od Boha moudrostí a spravedlností a posvěcením i vykoupením,', '1K 1:31': 'aby (se stalo), co jest psáno: „Kdo se chlubí, v Pánu se chlub.“', '1K 2:1': 'Také já, přišed k vám, bratři, přišel jsem zvěstuje vám svědectví Boží nikoli se vznešeností slova neb moudrosti,', '1K 2:2': 'neboť jsem usoudil, že nevím mezi vámi nic jiného, nežli Ježíše Krista, a to ukřižovaného.', '1K 2:3': 'Ano, já jsem byl u vás v slabosti a bázni i ve strachu mnohém,', '1K 2:4': 'a řeč má i hlásání mé (neděly se) přemlouvacími slovy moudrosti (lidské), nýbrž dokazováním Ducha a moci,', '1K 2:5': 'aby víra vaše nezakládala se na moudrosti lidské, nýbrž na moci Boží.', '1K 2:6': 'Moudrost pak mluvíme mezi dokonalými, ale nikoli moudrost světa tohoto, ani knížat tohoto světa, kteří hynou,', '1K 2:7': 'nýbrž moudrost Boží tajemnou, která byla skryta, kterou Bůh od věčnosti předurčil k naši slávě,', '1K 2:8': 'které žádný z knížat tohoto světa nepoznal; neboť kdyby ji byli poznali, Pána slávy nebyli by (nikdy) ukřižovali.', '1K 2:9': 'Ale (tak je tomu) jak jest psáno: „Čeho oko nevidělo, ani ucho neslyšelo, ani na srdce lidské nevstoupilo, (jest to), co Bůh připravil těm, kteří ho milují.“', '1K 2:10': 'Nám však zjevil to Bůh skrze Ducha svého; Duch totiž zpytuje všecko, i hlubokosti božské.', '1K 2:11': 'Neboť kdo z lidí ví, co jest člověka, leč duch člověka, který jest v něm? Tak ani toho, co Boží jest, nepoznal nikdo leč Duch Boží.', '1K 2:12': 'My však jsme nepřijali ducha tohoto světa, nýbrž Ducha, který jest z Boha, abychom věděli, co nám bylo darováno od Boha.', '1K 2:13': 'O tom také mluvíme, (ale) nikoli slovy naučenými moudrostí lidskou, nýbrž (slovy) naučenými Duchem (svatým), spojujíce duchovní (formu) s duchovním (obsahem).', '1K 2:14': 'Ale člověk duševní nepřijímá těch věcí, které jsou Ducha Božího; vždyť mu to jest pošetilostí, ano (on) nemůže jim porozuměti, poněvadž (ty věci) mají se posuzovati duchovně.', '1K 2:15': 'Člověk duchovní však posuzuje (a oceňuje) všecko, ale sám nebývá posouzen (a oceněn) od nikoho.', '1K 2:16': 'Neboť „kdo poznal mysl Páně, aby ho poučil?“ My však máme mysl Kristovu.', '1K 3:1': 'A já, bratři, nemohl jsem k vám mluviti jako k duchovním, nýbrž jako k tělesným, jako nedospělým v Kristu.', '1K 3:2': 'Mlékem jsem vás napájel, nikoli pokrmem (tuhým); neboť dosud nemohli jste (ho snésti). Avšak ani nyní ještě nemůžete, neboť dosud jste tělesní.', '1K 3:3': 'Poněvadž totiž jest mezi vámi řevnivost a svár, nejste-liž tělesní a nejednáte-liž podle člověka (tělesného)?', '1K 3:4': 'Neboť když jeden říká „Já jsem Pavlův,“ druhý „já Apollův,“ nejste lidé (tělesní)?', '1K 3:5': 'Co tedy jest Apollo? Co Pavel? Služebníci, skrze něž jste uvěřili, a to každý tak, jak mu dal Pán.', '1K 3:6': 'Já jsem sázel, Apollo zaléval, ale Bůh dal vzrůst.', '1K 3:7': 'Proto není něčím ani ten, kdo sází, ani ten, kdo zalévá, nýbrž Bůh, jenž dává vzrůst.', '1K 3:8': 'Ten však, kdo sází, a ten, kdo zalévá, jsou jedno, ale každý obdrží odplatu vlastní podle své práce.', '1K 3:9': 'Neboť jsme spolupracovníci Boží, (vy pak) jste Boží rolí, Boží stavbou.', '1K 3:10': 'Podle milosti Boží mně dané jako moudrý stavitel položil jsem základ; jiný na něm staví. Každý však hleď, kterak staví na něm.', '1K 3:11': 'Neboť nikdo nemůže položití základ jiný mimo ten, který jest položen, a tím jest ježíš Kristus.', '1K 3:12': 'Staví-li však na ten základ zlato, stříbro, drahé kamení, dříví, seno, slámu,', '1K 3:13': '- dílo jednoho každého přijde na jevo; onen den zajisté to objeví; neboť se zjeví v ohni, a oheň vyzkouší, jaké jest dílo jednoho každého.', '1K 3:14': 'Zůstane-li něčí dílo, které na něm vystavěl, obdrží odměnu;', '1K 3:15': 'shoří-li něčí dílo, utrpí škodu, sám však bude spasen, ale tak jako skrze oheň.', '1K 3:16': 'Nevíte, že jste chrámem Božím, a že Duch Boží přebývá ve vás?', '1K 3:17': 'Kazí-li někdo chrám Boží, toho zkazí Bůh; neboť chrám Boží jest svatý, a tím jste vy.', '1K 3:18': 'Nikdo neklamej sám sebe. Domnívá-li se někdo, že jest moudrý mezi vámi, na tomto světě budiž pošetilcem, aby byl moudrý.', '1K 3:19': 'Moudrost totiž světa tohoto jest pošetilostí u Boha, neboť jest napsáno: „Jenž lapá moudré v chytrosti jejich.“', '1K 3:20': 'A opět: „Hospodin zná myšlenky moudrých, že jsou marné.“', '1K 3:21': 'Proto nikdo se nechlub lidmi, neboť všecko jest vaše,', '1K 3:22': 'ať Pavel, neb Apollo neb Petr, neb svět, neb život neb smrt, ať věci přítomné neb budoucí, všecko jest vaše.', '1K 3:23': 'Vy pak jste Kristovi, a Kristus Boží.', '1K 4:1': 'Tak suď každý o nás, jako o služebnících Kristových a správcích tajemství Božích.', '1K 4:2': 'Tu však se vyžaduje při správcích, aby každý byl shledán věrným.', '1K 4:3': 'Mně pak pramálo záleží na tom, abych byl souzen od vás neb od soudu lidského, avšak ani sám se nesoudím;', '1K 4:4': 'neboť ničeho nejsem si vědom, ale tím nejsem ospravedlněn; ten však, jenž mě soudí, jest Pán.', '1K 4:5': 'Proto nesuďte (o ničem) před časem, dokavad nepřijde Pán, jenž nejen osvítí věci skryté v temnosti, nýbrž i na jevo uvede rady srdcí; a tehdy dostane se chvály každému od Boha.', '1K 4:6': 'Toto jsem, bratří obrátil (podobenstvím) na sebe a na Apolla pro vás, abyste se na nás naučili tomuto (pravidlu): „Nic nad to, co jest psáno,“ byste se nenadýmali pro jiného jeden proti druhému.', '1K 4:7': 'Neboť kdo tě vyznamenává? A co máš, abys toho nebyl dostal? Jestli však jsi (také) dostal, proč se chlubíš, jakobys nebyl dostal?', '1K 4:8': 'Již jste nasyceni, již jste zbohatli, bez nás jste došli kralování. A kéž jste došli kralování, abychom i my kralovali s vámi.', '1K 4:9': 'Neboť myslím, že Bůh nás apoštoly představil jako poslední, jako k smrti určené; vždyť jsme se stali podívanou světu, jak andělům, tak lidem.', '1K 4:10': 'My jsme pošetilci pro Krista, vy rozumní v Kristu; my slabí, vy však silní; vy slavní, ale my bezectní.', '1K 4:11': 'Až do té chvíle trpíme hlad a žízeň i nahotu a býváme políčkováni a bez obydlí stálého;', '1K 4:12': 'a lopotíme se pracujíce rukama svýma; jsouce tupeni žehnáme, jsouce pronásledováni snášíme to,', '1K 4:13': 'jsouce pomlouváni modlíme se; jako smetí toho světa jsme se stali, povrhelem u všech až dosavad.', '1K 4:14': 'Nepíši to, abych vás zahanbil, nýbrž napomínám jako milované dítky své.', '1K 4:15': 'Neboť byť jste měli vychovatelů v Kristu na tisíce, přece nemnoho máte otců. Neboť v Kristu Ježíši já jsem vás zplodil skrze evangelium.', '1K 4:16': 'Prosím vás tedy, budte následovníky mými (jakož i já jsem Kristovým).', '1K 4:17': 'Proto vám posílám Timotea, jenž jest můj syn milovaný a věrný v Pánu; ten připomene vám cesty mé, (které jsou) v Kristu Ježíši, jak učím všude v každé církvi.', '1K 4:18': 'Někteří však se naduli, jakobych k vám neměl přijíti.', '1K 4:19': 'Ale přijdu k vám brzy, bude-li Pán chtíti, a poznám nikoli řeč těch, kteří se naduli, nýbrž moc.', '1K 4:20': 'Neboť království Boží nespočívá ve slovech, nýbrž v moci.', '1K 4:21': 'Co chcete? S metlou-li mám přijíti k vám, či-li s láskou a v duchu mírnosti?', '1K 5:1': 'Vůbec se slyší o smilství mezi vámi, a to o smilství takovém, jakého není ani mezi pohany, aby totiž někdo měl manželku svého otce.', '1K 5:2': 'A vy jste (při tom) nadutí, a nezarmoutili jste se spíše, aby byl vyloučen z prostředí vašeho ten, jenž ten skutek spáchal?', '1K 5:3': 'Vždyť já jsa vzdálen tělem, přítomen však duchem, usoudil jsem již, jakobych byl přítomen, aby ten, jenž tak učinil,', '1K 5:4': 'byl ve jménu Pána našeho Ježíše Krista ve vašem shromáždění a u přítomnosti mého ducha s mocí Ježíše, Pána našeho,', '1K 5:5': 'vydán satanu v záhubu těla, by duch jeho byl spasen v den Pána našeho Ježíše Krista.', '1K 5:6': 'Není dobrá vaše chlouba. Nevíte, že málo kvasu nakvasí všecko těsto?', '1K 5:7': 'Vyčisťte kvas starý, abyste byli těstem novým, jelikož jste přesní; vždyť i náš beránek velikonoční jest obětován, (totiž) Kristus.', '1K 5:8': 'Proto slavme hody nikoli s kvasem starým, ani s kvasem špatnosti a nešlechetnosti, nýbrž s přesnicemi upřímnosti a pravdy.', '1K 5:9': 'Napsal jsem vám v (tom) listě, abyste neobcovali se smilníky,', '1K 5:10': 'a to nikoli vůbec se smilníky tohoto světa, neb s lakomci a lupiči, neb s modláři - sice byste musili s tohoto světa vyjíti,', '1K 5:11': '- nýbrž napsal jsem vám, abyste neobcovali, jestli by někdo, jenž se nazývá bratrem, byl smilníkem, neb lakomcem, neb modloslužebníkem, neb utrhačem, neb opilcem, neb lupičem; s takovými ani nejezte.', '1K 5:12': 'Neboť co jest mi na tom, abych soudil ty, kteří jsou vně? Nesoudíte-liž vy těch, kteří jsou uvnitř?', '1K 5:13': 'Ty, kteří jsou vně, Bůh bude souditi. Vyobcujte toho nešlechetníka ze svého prostředí.', '1K 6:1': 'Odváží se někdo z vás, maje při proti druhému, souditi se u nespravedlivých a ne u věřících?', '1K 6:2': 'Aneb nevíte, že věřící budou souditi svět? A jestliže mezi vámi souzen bude svět, jste-liž nehodní, abyste soudili věci nepatrné?', '1K 6:3': 'Nevíte, že budeme souditi anděly? Čím spíše záležitosti všední.', '1K 6:4': 'Máte-li tedy soudy o věcech všedních, ustanovte jako soudce ty, kteří jsou v pohrdání v církvi (vaší).', '1K 6:5': 'K zahanbení vám to pravím. Tak-li není mezi vámi nikoho moudrého, který by mohl rozsouditi mezí bratrem (a bratrem) svým?', '1K 6:6': 'nýbrž bratr s bratrem se soudí, a to před nevěřícími?', '1K 6:7': 'Již to věru jest chybou u vás, že máte soudy mezi sebou. Proč raději křivdy nesnášíte? Proč raději škody netrpíte?', '1K 6:8': 'Vy však činíte křivdy a škodíte, a to bratrům:', '1K 6:9': 'Nevíte, že nespravedliví království Božího neobdrží? Nemylte se, ani smilníci, ani modláři, ani cizoložníci,', '1K 6:10': 'ani změkčilí, ani ti, kteří smilní se stejným pohlavím, ani zloději, ani lakomci, ani opilci, ani utrhači, ani lupiči neobdrží království nebeského.', '1K 6:11': 'A takovými jste někteří byli; ale dali jste se obmýti, ale byli jste posvěceni, ale byli jste ospravedlněni ve jménu Pána našeho Ježíše Krista a v Duchu Boha našeho.', '1K 6:12': 'Všecko jest mi dovoleno, ale ne všecko prospívá; všecko jest mi dovoleno, ale já nesmím od žádné věci dát se podmaniti.', '1K 6:13': 'Pokrmy jsou pro břicho, a břicho pro pokrmy; Bůh však zruší ono i tyto. Ale tělo není pro smilství, nýbrž pro Pána a Pán pro tělo.', '1K 6:14': 'Bůh pak i Pána vzkřísil, i nás vzkřísí mocí svou.', '1K 6:15': 'Nevíte, že těla vaše jsou údy Kristovy? Mám tedy snad vzíti údy Kristovy a učiniti je údy nevěstky? Nikoliv.', '1K 6:16': 'Aneb nevíte-li, že kdo se přidržuje nevěstky, jest (s ní) jedním tělem? Neboť, jak praví (Písmo) „dva budou tělem jedním.“', '1K 6:17': 'Kdo však se přidržuje Pána, jest (s ním) jedním duchem.', '1K 6:18': 'Střezte se smilství. Každý hřích, který člověk učiní, jest kromě těla; kdo však smilní, hřeší proti tělu svému.', '1K 6:19': 'Aneb nevíte-li, že tělo vaše jest chrámem Ducha svatého, jenž je ve vás, jehož máte od Boha, a že nejste svoji?', '1K 6:20': 'Vždyť jste koupeni za cenu velikou. Nuže oslavujte (a noste) Boha v těle svém.', '1K 7:1': 'V příčině toho, o čem jste mi psali, jest dobře člověku, aby ženy se nedotýkal.', '1K 7:2': 'Ale pro uvarování se smilství každý měj manželku svou a každá muže svého.', '1K 7:3': 'Muž čiň manželce, čím jest jí povinen, a podobně i manželka muži (svému).', '1K 7:4': 'Manželka nemá moci nad svým tělem, nýbrž muž (její), podobně ani muž nemá moci nad tělem svým, nýbrž manželka (jeho).', '1K 7:5': 'Nezkracujte se vespolek (v té věci), leč za vzájemného svolení na čas, tak abyste se uprázdnili k modlitbě a byli opět spolu, by vás nepokoušel satan pro vaší nezdrželivost.', '1K 7:6': 'To však pravím jako povolení a ne jako rozkaz.', '1K 7:7': 'Neboť přeji si, aby všichni lidé byli jako jsem já; ale každý má od Boha dar vlastní, jeden tak, druhý onak.', '1K 7:8': 'Pravím však těm, kteří nejsou v manželství, zvláště vdovám: Dobře jest jim, zůstanou-li (tak) jako já.', '1K 7:9': 'Jestliže však nemají zdrželivosti, vstuptež v manželství; neboť lépe jest v manželství vstoupiti, nežli hořeti.', '1K 7:10': 'Těm však, kteří jsou v manželství přikazuji, nikoliv já, nýbrž Pán, aby manželka od muže neodcházela.', '1K 7:11': 'Odejde-li však, zůstaň nevdaná, aneb se smiř s mužem svým; a muž nepropouštěj manželky své.', '1K 7:12': 'Ostatním pak pravím já, nikoli Pán: Má-li který bratr manželku nevěřící a ta svoluje bydliti s ním, nepropouštěj jí.', '1K 7:13': 'A má-li která žena věřící muže nevěřícího, a ten svoluje bydliti s ní, nepropouštěj muže;', '1K 7:14': 'neboť muž nevěřící posvěcen jest skrze ženu věřící, a žena nevěřící jest posvěcena skrze muže věřícího, sice jinak dítky vaše by byly nečisty; ale jsou čisty.', '1K 7:15': 'Jestli však nevěřící se odlučuje, ať se odloučí; není zajisté podroben bratr ani sestra v okolnostech takových, nýbrž ku pokoji povolal nás Bůh.', '1K 7:16': 'Neboť odkud víš ženo, spasíš-li muže? Aneb odkud víš muži, spasíš-li ženu?', '1K 7:17': 'Jenom každý žij tak, jak každému udělil Pán, každý tak, jak každého povolal Bůh. A tak nařizuji ve všech církvích.', '1K 7:18': 'Byl povolán někdo již obřezaný? Nedávej si předkožky. V neobřízce jest někdo povolán? Neobřezej se.', '1K 7:19': 'Obřízka není ničím, a neobřízka není ničím, nýbrž zachováváni přikázáni Božích.', '1K 7:20': 'Každý zůstávej v tom povolání, ve kterém byl povolán.', '1K 7:21': 'Byl jsi povolán jako otrok? Nedbej toho, nýbrž spíše užij (toho), i když můžeš nabýti svobody;', '1K 7:22': 'Neboť otrok povolaný v Pánu je osvobozencem Páně, podobně povolaný svobodník je služebníkem Kristovým.', '1K 7:23': 'Za cenu velikou jste koupeni; nebuďte otroky lidí.', '1K 7:24': 'Bratři, každý zůstávej u Boha v tom, v čem byl povolán.', '1K 7:25': 'V příčině panen však nemám příkazu Páně, ale radu dávám jako takový, jenž jsem došel milosrdenství od Pána, abych byl spolehlivým (rádcem).', '1K 7:26': 'Myslím tedy, že jest to dobré pro přítomnou potřebu, ano, že jest dobré člověku tak býti.', '1K 7:27': 'Jsi vázán k manželce? Nehledej rozvazu. Prost jsi manželky? Nehledej manželky.', '1K 7:28': 'Oženíš-li se však, nezhřešíš, a vdá-li se panna, nezhřeší; avšak útrapy tělesné budou míti lidé takoví; já pak vás šetřím.', '1K 7:29': 'Pravím však toto: Bratři, čas je krátký; zbývá, aby také ti, kteří mají manželky, byli tak, jakoby jich neměli,', '1K 7:30': 'a ti, kteří pláčí, jakoby neplakali, a kteří se radují, jakoby se neradovali, a kteří kupují, jakoby v držení nebyli,', '1K 7:31': 'a kteří užívají toho světa, jakoby neužívali; neboť tvářnost toho světa pomíjí.', '1K 7:32': 'Přeji si však, abyste byli bez starosti. Kdo není ženat, stará se o věci Páně, kterak by se zalíbil Pánu.', '1K 7:33': 'Kdo však se oženil, stará se o věci světské, kterak by se zalíbil ženě, a jest rozdělen.', '1K 7:34': 'A žena nevdaná, totiž panna, myslí na věci Páně, aby byla svatá tělem i duchem; provdaná však myslí na věci světské, kterak by se zalíbila muži.', '1K 7:35': 'To pak pravím k vašemu prospěchu nikoliv abych na vás vrhl osidlo, nýbrž abyste počestně a vytrvale sloužili Pánu bez roztržitosti.', '1K 7:36': 'Domnívá-li se však někdo, že by měl hanbu pro svou pannu, je-li přestárlá, a musí-li tak býti, učiň, co chce; nehřeší, nechť se vezmou.', '1K 7:37': 'Ale kdo stojí ve svém srdci pevně, nepodléhaje nutnosti, nýbrž maje v moci vůli svou, a to usoudil ve svém srdci, že zachová pannu svou, dobře činí.', '1K 7:38': 'Atak činí dobře i ten, kdo provdává pannu svou; ale kdo neprovdává ji, činí lépe.', '1K 7:39': 'Manželka jest vázána (zákonem manželským), pokud jest živ muž její; zemře li muž její, jest svobodna provdati se, za koho chce, jenom v Pánu.', '1K 7:40': 'Ale blahoslavenějši bude, zůstane-li tak, podle mé rady; myslím však, že i já mám Ducha Božího.', '1K 8:1': 'Co však se týká věcí obětovaných modlám, víme, že „všichni máme poznání“. Ale poznání nadýmá, láska pak vzdělává.', '1K 8:2': 'Domnívá-li se však někdo, že něco poznal, nepoznal ještě tak, jak poznati jest dlužno;', '1K 8:3': 'ale jestli někdo miluje Boha, ten jest poznán od něho.', '1K 8:4': 'O požívání věcí obětovaných modlám tedy víme, že modla není ničím na světě, a že není žádného Boha leč jeden.', '1K 8:5': 'Neboť byť byli tak zvaní bohové ať na nebi, ať na zemi, jakož vskutku jest mnoho bohů a mnoho pánů,', '1K 8:6': 'pro nás přece jest (toliko) jeden Bůh, Otec to, z něhož (jest) všecko, a k němuž my (jsme určeni), a jeden Pán, (totiž) Ježíš Kristus skrze něhož všecko a skrze nějž (jsme) i my.', '1K 8:7': 'Avšak ne ve všech jest to poznání; někteří spíše chovajíce dosavadní náhled o modle, jedí (to) jako věc obětovanou modlám a svědomí jejich, jsouc slabé, se poskvrňuje.', '1K 8:8': 'Ale pokrm nestaví nás před Boha; ani nemáme prospěchu, jíme-li, ani netrpíme škody, nejíme-li.', '1K 8:9': 'Hleďte však, aby tato svoboda vaše nebyla k úrazu slabým.', '1K 8:10': 'Neboť uzří-li někdo tebe, jenž máš to poznání, stolovati ve chrámě modlářském, zdaliž svědomí jeho, jsouc mdlé, nebude vzděláno k tomu, aby jedl věci obětované modlám?', '1K 8:11': 'I zahyne ten (člověk) slabý pro tvé poznání, ten bratr, pro něhož Kristus umřel.', '1K 8:12': 'Ale takto hřešíce proti bratrům a urážejíce jejich svědomí slabé, hřešíte proti Kristu.', '1K 8:13': 'Proto pohoršuje-li pokrm bratra mého, nebudu jísti masa na věky, abych nepohoršil bratra svého.', '1K 9:1': 'Nejsem svoboden? Nejsem apoštolem? Zdali jsem neviděl Krista Ježíše, Pána našeho? Zdali nejste vy mým dílem v Pánu?', '1K 9:2': 'Jestli pro jiné nejsem apoštolem, pro vás přece jsem (jím), neboť pečetí mého apoštolství jste vy v Pánu.', '1K 9:3': 'To jest má obrana proti těm, kteří se mne vyptávají.', '1K 9:4': 'Nemáme-liž moci jísti a píti?', '1K 9:5': 'Nemáme-liž moci věřící ženu s sebou bráti, jakož i ostatní apoštolé, i bratři Páně i Petr?', '1K 9:6': 'Aneb-li jediný já a Barnabáš nemáme moci nevydělávati?', '1K 9:7': 'Kdo slouží kdy ve vojště na svůj plat? Kdo zakládá vinici a nejí ovoce jejího? Kdo pase stádo a nepožívá mléka od stáda?', '1K 9:8': 'Mluvím toto (snad jen) po lidsku, aneb-li nepraví toho také zákon?', '1K 9:9': 'Vždyť v zákoně Mojžíšově jest psáno: „Nezavážeš úst volu mlátícímu.“ Pečuje Bůh (tak) o voly,', '1K 9:10': 'aneb-li pro nás vůbec to praví? Pro nás zajisté bylo napsáno, že kdo orá, v naději má orati, a kdo mlátí, (má to činiti) v naději, že bude míti účast v užitku.', '1K 9:11': 'Jestliže my jsme vám rozseli věci duchovní, je to veliké, budeme-li žíti my vaše věci tělesné?', '1K 9:12': 'Jsou-li jiní účastni toho práva na vás, zdali ne tím spíše my? Ale neužili jsme práva toho, nýbrž snášíme všecko, abychom nezpůsobili žádné překážky evangeliu Kristovu.', '1K 9:13': 'Nevíte-li, že ti, kteří konají službu svatou, ze svatyně jedí, a že ti, kteří přisluhují oltáři, s oltářem se dělí?', '1K 9:14': 'Tak i Pán nařídil hlasatelům evangelia, aby z evangelia byli živi.', '1K 9:15': 'Já však nepoužil jsem z toho ničeho. Ale nepíši toho, aby se tak dělo při mně, neboť lépe jest mi umřítí, nežli aby kdo zmařil chloubu moji.', '1K 9:16': 'Káži-li totiž evangelium, nemám se čím chlubiti, vždyť jest to pro mne nutností, neboť běda mně, nebudu-li kázati.', '1K 9:17': 'Činím-li to totiž dobrovolně, mám odplatu; jestli však nedobrovolně - úřadem jsem pověřen.', '1K 9:18': 'Na čem tedy spočívá moje odplata? (Na tom), že káže evangelium, bezplatně je zvěstuji, tak abych neužíval svého práva při evangeliu.', '1K 9:19': 'Ačkoli totiž jsem neodvislý ode všech, učinil jsem se služebníkem všech, abych jich více získal.', '1K 9:20': 'I stal jsem se židům jako židem, abych židy získal;', '1K 9:21': 'těm, kteří jsou pod zákonem, (stal jsem se), jako bych byl pod zákonem, (ačkoli sám nejsem pod zákonem), abych získal ty, kteří byli pod zákonem; těm, kteří byli bez zákona, (stal jsem se), jako bych byl bez zákona, (ač nejsem bez zákona Božího, nýbrž jsem v zákoně Kristově), abych získal ty, kteří jsou bez zákona;', '1K 9:22': 'slabým stal jsem se (jako) slabý, abych získal slabé. Všem stal jsem se vším, abych vůbec některé přivedl k spáse.', '1K 9:23': 'Všecko pak činím pro evangelium, abych se ho stal spolu účasten.', '1K 9:24': 'Nevíte-li, že ti, kteří běží o závod, všichni sice běží, ale (jen) jeden dostává cenu vítězství? Tak běžte (i vy), abyste dosáhli.', '1K 9:25': 'Každý však, kdo závodí, zdržuje se všeho; a oni (činí to), aby obdrželi věnec porušitelný, my však neporušitelný.', '1K 9:26': 'Já tedy běžím nikoli tak, jako na nejisto, zápolím ne jako do vzduchu bije,', '1K 9:27': 'nýbrž trestám tělo své a podrobuji v služebnost, abych snad kázav jiným, sám nebyl zavržen.', '1K 10:1': 'Nechci zajisté bratří, abyste nevěděli, že otcové naši všichni byli pod oblakem a všichni prošli mořem', '1K 10:2': 'a všichni v oblace a v moři byli pokřtěni v Mojšíše', '1K 10:3': 'a všichni jedli týž pokrm duchovní', '1K 10:4': 'a všichni pili týž nápoj duchovní; pili jej totiž z duchovní skály, která šla s nimi, tou skalou pak byl Kristus.', '1K 10:5': 'Avšak ve většině jich nezalíbilo se Bohu, neboť zahynuli na poušti.', '1K 10:6': 'To pak se událo jako předobraz pro nás, abychom nebyli žádostiví věcí zlých, jakož i oni jich zažádali;', '1K 10:7': 'ani modláři nebuďte, jako (byli) někteří z nich, jak jest psáno: „Posadil se lid, aby jedl a pil, a vstali, aby hráli.“', '1K 10:8': 'Ani nesmilněme, jako někteří z nich smilnili, a padlo jich v jednom dni dvacet tři tisíce;', '1K 10:9': 'ani nepokoušejme Krista, jako někteří z nich pokoušeli, a zahynuli od hadů;', '1K 10:10': 'ani nereptejte, jako někteří z nich reptali, a zahynuli od zhoubce.', '1K 10:11': 'Toto pak všecko událo se jim předobrazně, napsáno však bylo k výstraze pro nás, na něž připadla doba poslední.', '1K 10:12': 'A proto, kdo se domnívá, že stojí, hleď, abys nepadl.', '1K 10:13': 'Pokušení vás nezachvátilo leč lidské; Bůh však jest věrný, jenž nedopustí vás pokoušeti nad to, co můžete (snésti), nýbrž s pokušením učiní také úspěch, abyste mohli snésti.', '1K 10:14': 'Proto, miláčkové moji, střezte se modloslužby.', '1K 10:15': 'jako rozumným pravím: Posuďte vy sami, co', '1K 10:16': 'dím: Kalich požehnání, který žehnáme, není-liž společenstvím krve Kristovy? A chléb, který lámeme, není-li společenstvím těla Kristova?', '1K 10:17': 'Poněvadž (to jest) jeden chléb, jsme my mnozí tělem jedním; neboť všichni jsme účastni jednoho těla.', '1K 10:18': 'Patřete na israelity podle těla; nejsou-liž ti, kteří jedí oběti, účastni oltáře?', '1K 10:19': 'Co dím tedy? Že snad jest něčím věc obětovaná modlám anebo že modla jest něčím?', '1K 10:20': '(Nikoli), nýbrž že co obětují pohané, obětují duchům zlým a ne Bohu. Nechci však, abyste byli společníky duchů zlých.', '1K 10:21': 'Nemůžete píti kalich Páně i kalich duchů zlých; nemůžete účastňovati se stolu Páně i stolu zlých duchů.', '1K 10:22': 'Aneb-li popouzíme Pána k řevnivosti? Jsme snad silnější nežli on? Všecko jest (mi) dovoleno, ale ne všecko prospívá;', '1K 10:23': 'všecko jest (mi) dovoleno, ale ne všecko vzdělává.', '1K 10:24': 'Nikdo nehledej prospěchu svého, nýbrž (prospěchu) druhého.', '1K 10:25': 'Všecko, co se  prodává v masných krámech, jezte nic se nevyptávajíce pro svědomí,', '1K 10:26': 'neboť „Hospodinova jest země i plnost její.“', '1K 10:27': 'Pozve-li vás někdo z nevěřících a chcete-li jíti, jezte všecko, co se vám předloží, nic se nevyptávajíce pro svědomí.', '1K 10:28': 'Jestli však někdo vám řekne: „Toto jest věc obětovaná modlám,“ nejezte pro toho, jenž to oznámil, a pro svědomí.', '1K 10:29': 'Míním pak svědomí nikoli tvoje, nýbrž toho druhého; neboť proč má svoboda měla by souzena býti od svědomí cizího?', '1K 10:30': 'Zúčastňuji-li se (jídla) s vděčností, proč měl bych tupen býti pro to, zač díky činím?', '1K 10:31': 'Budže tedy jíte, neb pijete, neb cokoliv jiného činíte, všecko ke slávě Boží čiňte.', '1K 10:32': 'Bezúrazni buďte i židům i pohanům i církvi Boží,', '1K 10:33': 'jakož i já včechněm ve všem vyhovuji, nehledaje prospěchu svého, nýbrž (prospěchu) mnohých, aby byli spaseni.', '1K 11:1': 'Buďte následovníky mými, jako i já jsem Kristovým.', '1K 11:2': 'Chválím pak vás, bratři, že ve všem na mne pamatujete a zachováváte naučení, jak jsem je vám podal.', '1K 11:3': 'Chci však, abyste věděli, že hlavou každého muže jest Kristus, hlavou pak ženy muž, hlavou však Kristovou Bůh.', '1K 11:4': 'Každý muž, který se modlí aneb prorokuje s hlavou přikrytou, ohyzďuje hlavu svou;', '1K 11:5': 'každá však žena, která se modlí a prorokuje s hlavou nezakrytou, hyzdí hlavu svou; neboť jest to jedno, jakoby se oholila.', '1K 11:6': 'A nezakrývá-li si žena hlavy, ať se (také) oholí; je-li však ohyzdno ženě stříhati se neb holiti, ať zakrývá si hlavu svou.', '1K 11:7': 'Muž totiž nemá pokrývati hlavy své, neboť jest obrazem a slávou Boží; žena však jest slávou mužovou.', '1K 11:8': 'Neboť není muž ze ženy, nýbrž žena z muže;', '1K 11:9': 'vždyť ani nebyl stvořen muž pro ženu, nýbrž žena pro muže.', '1K 11:10': 'Proto má žena míti znak moci na hlavě pro anděly.', '1K 11:11': 'Avšak v Pánu ani muž není bez ženy, ani žena bez muže.', '1K 11:12': 'Neboť jako jest žena z muže, tak jest i muž skrze ženu, všecko pak z Boha.', '1K 11:13': 'Posuďte sami u sebe: Sluší se, aby se žena modlila k Bohu nezakryta?', '1K 11:14': 'A neučí vás i příroda, že jest nectí pro muže, nechá-li si dlouhé vlasy růsti?', '1K 11:15': 'Má-li však žena dlouhé vlasy, jest jí to okrasou? neboť vlasy jsou jí dány místo závoje.', '1K 11:16': 'Vidí-li se však někomu příti se, (věz, že) my takového obyčeje nemáme, ani církve Boží.', '1K 11:17': 'Toto však přikazuje, nechválím, že se scházíte nikoli k lepšímu, nýbrž k horšímu.', '1K 11:18': 'Předem totiž slyším, že když se scházíte ve shromáždění, bývají mezi vámi roztržky, a z části tomu i věřím;', '1K 11:19': 'neboť i odštěpenství musí býti mezi vámi, aby se stali zjevni mezi vámi ti, kteří jsou osvědčeni.', '1K 11:20': 'Když tedy se scházíte na jedno (místo), není to již slavení večeře Páně,', '1K 11:21': 'neboť každý béře napřed svoji večeři při jídle, a jeden lační, druhý pak jest opilý.', '1K 11:22': 'Zdaliž nemáte domů k jídlu a pití? Či snad pohrdáte církví Boží a zahanbujete ty, kteří (nic) nemají? Co mám říci vám? Mám vás chváliti? V této věci (vás) nechválím.', '1K 11:23': 'Neboť já jsem přijal od Pána to, co jsem též podal vám, (totiž) že Pán Ježíš v té noci, ve které byl zrazen, „vzal chléb', '1K 11:24': 'a učiniv díky, rozlámal jej a řekl: Toto jest tělo mé, které se za vás vydává; to čiňte na mou památku.', '1K 11:25': 'Taktéž vzal i kalich po jídle a řekl: Tento kalich jest nová úmluva (potvrzená) mou krví; to čiňte kolikrátkoliv (jej) píti budete, na mou památku.“', '1K 11:26': 'Kdykoli totiž jíte chléb tento a pijete kalich, smrt Páně zvěstujete, dokavad nepřijde.', '1K 11:27': 'Proto kdo bude jísti chléb tento aneb píti kalich Páně nehodně, vinen bude tělem a krví Páně.', '1K 11:28': 'Zkusiž však každý sám sebe a tak z toho chleba jez a z kalicha pij;', '1K 11:29': 'neboť kdo jí a pije nehodně, odsouzení sobě jí a pije, poněvadž nerozeznává těla Páně.', '1K 11:30': 'Proto jest mezi vámi mnoho nemocných a slabých, a mnozí zesnuli.', '1K 11:31': 'Kdybychom sami sebe posuzovali, nebyli bychom souzeni,', '1K 11:32': 'jsouce však souzeni, od Pána jsme trestáni, abychom s tím světem nebyli zavrženi.', '1K 11:33': 'Proto, bratří mojí, když se scházíte k jedení, čekejte jedni na druhé.', '1K 11:34': 'Má-li hlad někdo, jez doma, abyste se nescházeli k odsouzení. Ostatní věci uspořádám, jakmile přijdu.', '1K 12:1': 'O duchovních však darech nechci, bratří, abyste byli v nevědomosti.', '1K 12:2': 'Víte, že když jste byli pohany, k němým modlám jakkoli puzeni jste chodili.', '1K 12:3': 'Proto vám oznamuji, že nikdo mluvě v Duchu Božím nepraví: „Proklet buď Ježíš,“ a nikdo nemůže říci „Pánem (jest) Ježíš“ leč v Duchu svatém.', '1K 12:4': 'Jsou pak dary rozličné, ale tentýž Duch;', '1K 12:5': 'a rozličné jsou služby, ale tentýž Pán,', '1K 12:6': 'a rozličné jsou působnosti, ale tentýž Bůh, který působí to všecko ve všech.', '1K 12:7': 'Každému však dává se zjevení Ducha ke prospěchu.', '1K 12:8': 'Jednomu totiž dává se skrze Ducha řeč moudrosti, jinému řeč poznání podle téhož Ducha,', '1K 12:9': 'jinému víra v témž Duchu, jinému pak dar uzdravování v tom jednom Duchu,', '1K 12:10': 'jinému divů činění, jinému prorokování, jinému rozeznávání duchů, jinému rozličné jazyky, jinému vykládání řečí;', '1K 12:11': 'to pak všecko působí jeden a týž Duch, rozděluje zvláště jednomu každému, jak chce.', '1K 12:12': 'Jako totiž tělo jest jedno a přece mnoho údů má, všecky pak údy těla, ač jich mnoho jest, (jen) jedním tělem jsou, tak i Kristus.', '1K 12:13': 'Neboť v jednom Duchu my všichni byli jsme pokřtěni v jedno tělo. Ať jsme byli židy nebo pohany, ať nevolni nebo svobodni: a všichni jedním Duchem byli jsme napojeni.', '1K 12:14': 'Vždyť ani tělo nesestává z jednoho údu, nýbrž z mnoha údů.', '1K 12:15': 'Řekne-li noha „Poněvadž nejsem ruka, nepatřím k tělu,“ zdali proto k tělu nepatří?', '1K 12:16': 'A řekne-li ucho: „Poněvadž nejsem oko, nepatřím k tělu,“ zdali proto k tělu nepatří?', '1K 12:17': 'Kdyby celé tělo bylo okem, kde byl by sluch? Kdyby celé tělo bylo sluchem, kde byl by čich?', '1K 12:18': 'Než Bůh umístil údy v těle, jeden každý z nich, jak chtěl.', '1K 12:19': 'Kdyby všecky byly jedním údem, kde bylo by tělo?', '1K 12:20': 'Jest však mnoho údů, ale jedno tělo.', '1K 12:21': 'I nemůže oko říci ruce:', '1K 12:22': '„Nepotřebuji tebe,“ aneb zase hlava nohám: „Nepotřebuji vás,“ nýbrž mnohem potřebnější jsou ty údy těla, které se zdají býti slabšími;', '1K 12:23': 'a ty údy těla, které máme za méně čestné, přiodíváme čestněji, a údy naše neslušné mají hojnější slušnost,', '1K 12:24': 'údy však naše slušné nepotřebují toho. Ale Bůh spojil tělo tak, že dal hojnější čest tomu (údu), kterému se jí nedostávalo,', '1K 12:25': 'aby nebyla roztržka těla, nýbrž aby údové pečovali o sebe vespolek stejně.', '1K 12:26': 'A trpí-li úd jeden trpí spolu s ním všecky údy; oslavuje-li se jeden úd, radují se spolu s ním všichni údové.', '1K 12:27': 'Vy však jste tělem Kristovým a údy (jeho) podle údělu.', '1K 12:28': 'A některé Bůh ustanovil v církvi předem apoštoly, po druhé proroky, po třetí učiteli; potom (udělil) moci divotvorné, potom dary uzdravování, pomáhání, vedení správy, rozličné jazyky, (vykládání řeči.)', '1K 12:29': 'Jsou snad všichni apoštoly? všichni proroky? všichni učiteli? Činí snad všichni divy?', '1K 12:30': 'Všichni mají dar uzdravování? Všichni mluví jazyky? Všichni vykládají?', '1K 12:31': 'Horlete o dary lepší. A ještě ukáži vám cestu na výsost vznešenější.', '1K 13:1': 'Kdybych mluvil jazyky lidskými i andělskými, lásky však neměl, byl bych jako měd zvučící a jako zvonec znějící.', '1K 13:2': 'A kdybych měl proroctví a znal všecka tajemství a veškerou vědu, a kdybych měl všecku víru, takže bych hory přenášel, lásky však kdybych neměl, ničím bych nebyl.', '1K 13:3': 'A kdybych rozdal na pokrmy chudých veškeren statek svůj a vydal své tělo k spálení, lásky však kdybych neměl, nic by mi to neprospělo.', '1K 13:4': 'Láska jest shovívavá, dobrotivá; láska nezávidí, nechlubí se, nenadýmá se,', '1K 13:5': 'není ctižádostivá, nehledá svého prospěchu, neroztrpčuje se, nemyslí o zlém,', '1K 13:6': 'neraduje se z nepravosti, nýbrž raduje se s pravdou;', '1K 13:7': 'všecko snáší, všemu věří, všeho se naděje, všecko přetrpívá.', '1K 13:8': 'Láska nikdy nepomíjí; budže (jest u koho dar) proroctví, zanikne, aneb (dar) jazyků, přestane, aneb poznání, zanikne.', '1K 13:9': 'Neboť částečně (jen) poznáváme, částečně prorokujeme;', '1K 13:10': 'když však přijde to, co jest dokonalé, zanikne to, co jest částečné.', '1K 13:11': 'Když jsem byl dítkem, mluvil jsem jako dítko, smýšlel jsem jako dítko, soudil jsem jako dítko; když však jsem se stal mužem, odložil jsem, co bylo dětinské.', '1K 13:12': 'Nyní patříme skrze zrcadlo v záhadě, ale tehdy tváří v tvář; nyní poznávám částečně, ale tehda poznám úplně, jakož i úplně poznán jsem.', '1K 13:13': 'Nyní však trvají víra, naděje, láska, tyto tři; ale největší z nich jest láska.', '1K 14:1': 'Usilujte o lásku, horlete o dary duchovní, zvláště však o to, abyste prorokovali.', '1K 14:2': 'Neboť kdo mluví jazykem (cizím), nemluví lidem, nýbrž Bohu; nikdo totiž mu nerozumí. Ale duchem mluví tajemství.', '1K 14:3': 'Kdo však prorokuje, mluví lidem ke vzdělání a k povzbuzení a k útěše.', '1K 14:4': 'Kdo mluví jazykem (cizím), vzdělává sebe, ale kdo prorokuje, vzdělává církev.', '1K 14:5': 'Přál bych si ovšem, abyste všichni mluvili jazyky, ale raději, abyste prorokovali; neboť větší jest, kdo prorokuje, nežli ten, kdo mluví jazyky, leč by také vykládal, aby církev vzala vzdělání.', '1K 14:6': 'Nuže tedy, bratři, přišel-li bych k vám mluvě jazyky, co vám prospěji, nebudu-li vám mluviti na základě zjevení neb poznání aneb proroctvím neb poučováním?', '1K 14:7': 'Jestliže věci bezdušné, buďsi flétna aneb citera, vydávajíce zvuky, nečiní rozdílu v tónech, kterak přece porozumí se tomu, co se píská aneb na citeru hraje?', '1K 14:8': 'A kdo bude se strojiti k boji, vydá-li polnice zvuk neurčitý?', '1K 14:9': 'Tak jest to i s vámi, nevydáte-li jazykem řeči srozumitelné, kterak se pozná to, co se mluví? Budete zajisté mluviti jen do vzduchu.', '1K 14:10': 'Tolik věru jest druhů jazyků na světě, a žádný (z nich) není o sobě nesrozumitelný.', '1K 14:11': 'Neznám-li tedy významu řeči, budu cizincem tomu, kdo mluví, a ten, kdo mluví, bude cizincem pro mne.', '1K 14:12': 'Tak tedy i vy, poněvadž horlíte o dary duchovní, snažte se o to, abyste oplývali ku vzdělání církve.', '1K 14:13': 'Proto kdo mluví (cizím) jazykem, modli se, aby také mohl vykládati.', '1K 14:14': 'Neboť modlím-li se jazykem (cizím), duch můj se modlí, můj rozum však jest bez užitku.', '1K 14:15': 'Co z toho? Budu se modliti duchem, budu však modliti se i rozumem; budu zpívati (žalmy) duchem, budu však zpívati též rozumem.', '1K 14:16': 'Neboť velebíš-li duchem, kterak ke tvému dikůčinění řekne „amen“ ten, jenž zaujímá místo nevědomého? Vždyť neví, co pravíš.', '1K 14:17': 'Ty ovšem děkuješ pěkně, ale druhý se nevzdělává.', '1K 14:18': 'Děkuji Bohu, mluvím jazyky více, nežli vy všichni,', '1K 14:19': 'avšak ve shromáždění (církevní obce) chci raději pět slov promluviti svým rozumem, abych poučil také jiné, nežli deset tisíc slov v jazyce (cizím).', '1K 14:20': 'Bratři, nebuďte dětmi co do soudnosti, nýbrž co do špatnosti buďte dítkami, co do soudnosti buďte dokonalí.', '1K 14:21': 'V zákoně jest psáno: „Jinými jazyky a jinými rty budu mluviti lidu tomuto, a ani tak neposlechnou, praví Hospodin.“', '1K 14:22': 'Jazykové jsou tedy na znamení nikoliv pro věřící, nýbrž pro nevěřící, prorokování však nikoli pro nevěřící, nýbrž pro věřící.', '1K 14:23': 'Jestliže by tedy se sešla celá církev na jedno místo, a všichni by mluvili jazyky, a jestliže by tam vešli (lidé) nevědomí neb nevěřící, neřeknou-li, že blázníte?', '1K 14:24': 'Kdyby však všichni prorokovali a vešel by tam někdo nevěřící neb nevědomý, bude ode všech usvědčován, ode všech posuzován,', '1K 14:25': 'tajnosti srdce jeho přijdou (mu) na jevo, a tak on, padna na tvář, bude se klaněti Bohu, vyznávaje, že vskutku Bůh jest ve vás.', '1K 14:26': 'Co je tedy činiti, bratři? Když se sejdete, jeden z vás má žalm, jiný poučení, jiný zjevení, jiný dar jazyků, jiný dar vykládání; všecko děj se ke vzdělání.', '1K 14:27': 'Mluví-li kdo jazykem (cizím), mluvtež dva neb nanejvýš tři, a to jeden po druhém a jeden vykládej.', '1K 14:28': 'Nebylo-li by vykladače, mlč ve shomáždění, ale mluv sám sobě a Bohu.', '1K 14:29': 'Proroci mluvte dva neb tři, a ostatní posuzujte;', '1K 14:30': 'dostane-li se však zjevení někomu jinému, když sedí, první ať mlčí.', '1K 14:31': 'Neboť můžete jeden po druhém všichni prorokovati, aby se všichni učili a všichni se vzdělávali,', '1K 14:32': 'a duchové proročtí podřizují se prorokům;', '1K 14:33': 'neboť Bůh není Bohem rozbroje, nýbrž pokoje. Jako ve všech obcích věřících (křesťanů)', '1K 14:34': 'ženy ve vašich shromážděních mlčte, neboť nedopouští se jim mluviti, nýbrž podřizovati se (mají), jakož i zákon praví.', '1K 14:35': 'Chtějí-li však něčemu se naučiti, ať se zeptají doma svých mužů; neboť potupno jest pro ženu mluviti ve shromáždění.', '1K 14:36': 'Či snad od vás vyšlo slovo Boží, aneb-li k vám toliko přišlo?', '1K 14:37': 'Zdá-li se někomu, že jest prorokem neb duchovní dary má, poznej, že příkazem Páně jest to, co vám píši,', '1K 14:38': 'pakli toho někdo neuznává, nebude uznán.', '1K 14:39': 'Nuže, bratři, snažte se o to, abyste prorokovali, a mluviti jazyky nebraňte.', '1K 14:40': 'Všecko však děj se slušně a podle řádu.', '1K 15:1': 'Oznamuji vám, bratři, evangelium, které jsem vám kázal, které jste také přijali, ve kterém též trváte,', '1K 15:2': 'skrze něž i ke spáse přicházíte, ačli se ho držíte tak, jak jsem vám je kázal, leč byste byli uvěřili nadarmo.', '1K 15:3': 'Podal jsem vám totiž mezi prvními věcmi to, co jsem také přijal, že Kristus umřel za hříchy naše podle Písem,', '1K 15:4': 'a že byl pohřben a že vstal z mrtvých třetího dne podle Písem,', '1K 15:5': 'a že se ukázal Petrovi a potom jedenácti.', '1K 15:6': 'Potom se ukázal více než pěti stům bratrů najednou, z nichž většina žije dosavad. někteří však zesnuli.', '1K 15:7': 'Potom se ukázal Jakubovi, po té všem apoštolům.', '1K 15:8': 'Nejposléze pak ze všech jako nehodnému ukázal se i mně.', '1K 15:9': 'Neboť jsem nejmenší z apoštolů, jenž nejsem hoden slouti apoštolem, poněvadž jsem pronásledoval církev Boží.', '1K 15:10': 'Milostí Boží však jsem to, co jsem, a milost jeho ke mně nebyla marná, nýbrž pracoval jsem více než oni všichni, ale ne já, nýbrž milost Boží se mnou.', '1K 15:11': 'Buďže tedy (jsem to) já aneb oni, takto hlásáme, a tak jste uvěřili.', '1K 15:12': 'Hlásá-li se však o Kristu, že vstal z mrtvých, kterak praví někteří mezi vámi, že není vzkříšení z mrtvých?', '1K 15:13': 'Jestli není vzkříšení z mrtvých, ani Kristus nevstal z mrtvých.', '1K 15:14': 'Nevstal-li však Kristus z mrtvých, marné jest hlásání naše, marná i víra vaše,', '1K 15:15': 'my pak se shledáváme i křivými svědky Božími, poněvadž jsme osvědčili proti Bohu, že vzkřísil Krista, jehož nevzkřísil, ač-li totiž mrtví nevstávají.', '1K 15:16': 'Neboť nevstávají-li (vůbec) mrtví z mrtvých, ani Kristus nevstal;', '1K 15:17': 'jestli však Kristus nevstal z mrtvých, planá jest víra vaše, neboť jste dosud v hříších svých.', '1K 15:18': 'Zahynuli tedy také ti, kteří zesnuli v Kristu.', '1K 15:19': 'Jestliže toliko v tomto životě máme v Kristu (pouhou) naději, jsme bídnější, nežli všichni lidé.', '1K 15:20': 'Avšak Kristus vstal z mrtvých, prvotina to těch, kteří zesnuli.', '1K 15:21': 'Poněvadž totiž skrze člověka (přišla) smrt, (přichází) též skrze člověka vzkříšení z mrtvých.', '1K 15:22': 'Neboť jako v Adamovi všichni umírají, tak i v Kristu všichni budou oživeni.', '1K 15:23': 'Každý však ve své řadě; jakožto prvotina Kristus, potom ti, kteří jsou Kristovi, (a to) při jeho příchodě;', '1K 15:24': 'potom bude konec, když bude odevzdávati království Bohu a Otci, až zničí veškeré panství a veškerou moc i sílu.', '1K 15:25': 'Musí totiž kralovati, dokavad nepoloží všech nepřátel pod nony své.', '1K 15:26': 'Jakožto poslední nepřítel bude zničena smrt; neboť všecko poddal (Bůh) pod nohy jeho.', '1K 15:27': 'Když však praví, že všecko jest (mu) poddáno, jest patrno, že (všecko), vyjma toho, jenž mu všecko poddal.', '1K 15:28': 'Když pak mu bude poddáno všecko, tu i Syn poddá se tomu, jenž mu poddal všecko, aby byl Bůh všecko ve všem.', '1K 15:29': 'Sic jinak co činí ti, kteří dávají se křtíti za mrtvé? jestli vůbec mrtví nevstávají z mrtvých, proč dávají se také křtíti za ně?', '1K 15:30': 'Proč i my podstupujeme nebezpečenství každou hodinu?', '1K 15:31': 'Denně umírám; (přísahám to) při té chloubě, kterou z vás, bratři, mám v Kristu Ježíši, Pánu našem.', '1K 15:32': 'Bojoval-li jsem v Efesu se šelmami po lidsku, jaký mám z toho prospěch? Jestli mrtví nevstávají, „jezme a pijme, neboť zejtra zemřeme.“', '1K 15:33': 'Nemylte se: „špatné společnosti kazí dobré mravy.“', '1K 15:34': 'Vystřízlivějte náležitě a nehřešte, neboť někteří, (mezi vámi) nemají (pravé) známosti Boha; k zahanbení vašemu to pravím.', '1K 15:35': 'Ale řekne někdo: Kterak vstanou mrtví? S jakým tělem přijdou?', '1K 15:36': 'Nemoudrý, co ty rozséváš, nebývá oživeno, leč prve zemře.', '1K 15:37': 'A co seješ, to není ono tělo, které povstane, nýbrž holé zrno, pšeničné neb nějaké jiné.', '1K 15:38': 'Bůh však mu dává tělo, jakož byl chtěl, a to každému semeni tělo vlastní.', '1K 15:39': 'Není každé tělo stejným tělem, nýbrž jiné (jest tělo) lidské, jiné čtvernožců, jiné ptačí, jiné rybí.', '1K 15:40': 'A (jsou) těla nebeská a těla pozemská; avšak jiný jest lesk (těl) nebeských a jiný (těl) pozemských.', '1K 15:41': 'Jiný je lesk slunce, jiný lesk měsíce, a jiný lesk (je) hvězd; ano hvězda od hvězdy liší se leskem.', '1K 15:42': 'Tak (bude) i vzkříšení z mrtvých. Rozsévá se v porušitelnosti, vstane v neporušitelnosti;', '1K 15:43': 'rozsévá se v necti, vstane v slávě; rozsévá se v slabosti, vstane v síle;', '1K 15:44': 'rozsévá se tělo živočišné, vstane tělo duchovní. Je-li tělo živočišné, jest i duchovní.', '1K 15:45': 'Tak jest také psáno; „První člověk Adam stal se živočichem žijícím,“ poslední Adam duchem oživujícím.', '1K 15:46': 'Není však dříve to, co jest duchovní, nýbrž to, co jest živočišné, potom co jest duchovní.', '1K 15:47': 'První člověk (jsa) ze země (byl) pozemský, druhý člověk (jsa) s nebe (jest) nebeský.', '1K 15:48': 'Jaký byl (onen) pozemský, takoví jsou též ti, kteří jsou pozemští, a jaký jest ten nebeský, takoví jsou i ti, kteří jsou nebeští.', '1K 15:49': 'Proto jako jsme nesli obraz pozemského, nesme též obraz nebeského.', '1K 15:50': 'Toto však, bratři, pravím, že tělo a krev nemůže obdržeti království Božího ani porušitelnost nedostává neporušitelnosti.', '1K 15:51': 'Hle tajemství vám pravím: všichni nezemřeme, ale všichni budeme proměnění', '1K 15:52': 'pojednou, v okamžiku, při troubě poslední; neboť trouba zazní, a mrtví vstanou neporušitelní; a my budeme proměněni.', '1K 15:53': 'Musí zajisté porušitelné toto (tělo) obléci neporušitelnost a smrtelné toto (tělo) obléci nesmrtelnost.', '1K 15:54': 'Když pak (toto porušitelné tělo obleče neporušítelnost a toto) smrtelné obleče nesmrtelnost, tehdá se naplní to slovo, které jest psáno: „Pohlcena jest smrt ve vítězství.', '1K 15:55': 'Kde jest, ó smrti, vítězství tvé? Kde jest, ó smrti, osten tvůj?“', '1K 15:56': 'Ostnem pak smrti jest hřích, a mocí hříchu jest zákon.', '1K 15:57': 'Ale díky Bohu, který nám dává vítězství skrze Pána našeho Ježíše Krista.', '1K 15:58': 'Proto, bratři moji milí, buďte pevní, nepohnutelní, vždycky přehorliví v díle Páně vědouce, že práce vaše není nadarmo v Pánu.', '1K 16:1': 'V příčině sbírky pro věřící učiňte i vy tak, jak jsem nařídil církvím galatským.', '1K 16:2': 'Každou neděli jedenkaždý z vás u sebe ukládej a schovávej, co bude moci, aby se neděly sbírky, až přijdu.', '1K 16:3': 'Když pak přijdu, pošlu s listy ty, které uznáte za hodny, aby donesli dar váš do Jerusalema.', '1K 16:4': 'Bude-li záhodno, abych také já šel, půjdou se mnou.', '1K 16:5': 'Přijdu pak k vám, až projdu Macedonii; Macedonii totiž (toliko) projdu,', '1K 16:6': 'u vás však as pobudu neb i přezimovat budu, abyste mne doprovodili, kamkoliv bych šel.', '1K 16:7': 'Nechci totiž nyní uzříti vás mimochodem, neboť doufám, že nějaký čas pobudu u vás, dopustí-li Pán.', '1K 16:8': 'Zůstanu pak v Efesu až do letnic,', '1K 16:9': 'neboť dveře se mi tu otevřely veliké a účinné, odpůrců pak jest mnoho.', '1K 16:10': 'Přijde-li Timoteus, hleďte, aby byl u vás beze strachu, neboť koná dílo Páně, jako já.', '1K 16:11': 'Nikdo tedy jím nepohrdej, nýbrž doprovoďte ho v pokoji, aby přišel ke mně, neboť jej očekávám s bratry.', '1K 16:12': 'Co však sa týká Apolla, velice jsem ho žádal, aby šel k vám s bratry; ale zhola nebylo vůle, aby šel nyní, přijde však, až bude míti čas příhodný.', '1K 16:13': 'Bděte, pevně stůjte ve víře, zmužile si počínejte a buďte silní;', '1K 16:14': 'všecko vaše (konání) děj se v lásce.', '1K 16:15': 'Napomínám však vás, bratři - znáte rodinu Štefánovu (a Fortunátovu a Achaikovu), že jest prvotinou Acháje a že se oddali ve službu věřících, -', '1K 16:16': 'abyste se i vy poddávali takovým (lidem) a každému, kdo spolupůsobí a se namáhá.', '1K 16:17': 'Raduji se z přítomnosti Štefánovy a Fortunátovy a Achaikovy, neboť nahradili nepřítomnost vaši.', '1K 16:18': 'Osvěžili ducha mého i vašeho. Uznejte tedy (lidi) takové.', '1K 16:19': 'Pozdravují vás církve asijské. Pozdravují vás v Pánu mnohokrát Akvila a Priscilla s církví v jejich domě (u nichž jsem i pohostinu).', '1K 16:20': 'Pozdravují vás všichni bratři. Pozdravte se vespolek políbením svatým.', '1K 16:21': 'Pozdravení rukou mojí, Pavlovou.', '1K 16:22': 'Nemiluje-li někdo Pána našeho Ježíše Krista, buď proklet. Maranatha,', '1K 16:23': 'Milost Pána našeho Ježíše Krista (budiž) s vámi.', '1K 16:24': 'Láska moje (jest) se všemi vámi v Kristu Ježíši. Amen.'}