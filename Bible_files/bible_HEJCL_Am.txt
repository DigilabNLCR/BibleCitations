{'Am 1:1': 'Slova Amosa, který patřil k pastýřům z Tekue; co viděl o Israelovi za dnů Oziáše, krále judského, a za dnů Jeroboama, syna Joasova, krále israelského, dvě léta před zemětřesením.', 'Am 1:2': 'Řekl: Hospodin ze Sionu řváti bude, z Jerusalema vydá hlas svůj, i kvíliti budou pastviny pastýřů, a vyschne vrchol Karmelu.', 'Am 1:3': 'Toto praví Hospodin: Pro tři hříchy Damašku, a pro čtyři neodvrátím toho, protože mlátili železnými saněmi Galaad.', 'Am 1:4': 'Ale pošlu oheň na dům Hazaelův, a zhltá paláce Benhadadovy.', 'Am 1:5': 'Rozdrtím závory Damašku, vyhubím obyvatelstvo z údolí modly a žezlonoše z domu rozkoše, i převeden bude lid syrský do Cireny, dí Hospodin.', 'Am 1:6': 'Toto praví Hospodin: Pro tři hříchy Gazy, a pro čtyři neodvrátím toho, protože odvedli všecky zajatce, aby je vydali Edomcům.', 'Am 1:7': 'Ale pošlu oheň na zdi Gazy, a zhltá domy její.', 'Am 1:8': 'Vyhubím obyvatele z Azoru a žezlonoše z Askalonu; obrátím svou ruku proti Akkaronu, a zahyne zbytek Filišťanů, praví Pán Bůh.', 'Am 1:9': 'Toto praví Hospodin: Pro tři hříchy Tyru a pro čtyři neodvrátím toho, protože vydali všecky zajatce Edomcům, a nemyslili na bratrskou smlouvu.', 'Am 1:10': 'Ale pošlu oheň na zdi Tyru,a zhltá domy jeho.', 'Am 1:11': 'Toto praví Hospodin: Pro tři hříchy Edomovy, a pro čtyři neodvrátím toho, protože stíhal mečem bratra svého, že porušil milosrdenství s ním, že choval hněv svůj příliš dlouho, a že vztek svůj udržoval bez konce.', 'Am 1:12': 'Pošlu oheň na Teman a zhltá domy Bosry.', 'Am 1:13': 'Toto pravil Hospodin: Pro tři hříchy synů Antonových, a pro čtyři neodvrátím toho, protože rozparovali těhotné galaadské, aby rozšířili území své.', 'Am 1:14': 'I zapálím oheň ve zdech Babby, a pohltí domy její za ryku v den boje, a za bouře v den vichru.', 'Am 1:15': 'A půjde Melchom do zajetí, on a knížata jeho s ním, praví Hospodin.', 'Am 2:1': 'Toto pravil Hospodin: Pro tři hříchy Moabovy a pro čtyři neodvrátím toho, protože spálil kosti krále edomského až do popela.', 'Am 2:2': 'Ale pošlu oheň na Moaba, a pohltí domy Kariotu; i zemře za ryku Moab a za zvuku trouby:', 'Am 2:3': 'a vyhladím vladaře z prostředka jeho, a všecka knížata jeho zbiji s ním, praví Hospodin.', 'Am 2:4': 'Toto praví Hospodin: Pro tři hříchy Judovy a pro čtyři neodvrátím toho, protože zavrhl zákon Hospodinův, že příkazů jeho nedbal, neb oklamaly je modly jejich, za nimiž běhali otcové jejich.', 'Am 2:5': 'Ale pošlu oheň na Judsko a pohltí domy jerusalemské.', 'Am 2:6': 'Toto praví Hospodin: Pro tři hříchy Israelovy a pro čtyři neodvrátím toho, protože za peníze prodává spravedlivého a chudého pro opánky.', 'Am 2:7': 'Rozdrcují hlavy chudých v prachu země, a právo ubožáků zkřivují, syn i otec jeho chodí k (téže) nevěstce, aby znesvětili mé svaté jméno.', 'Am 2:8': 'Na šatech zastavených sedají u každého oltáře, a víno z pokut pijí v domě boha svého.', 'Am 2:9': 'A já (přece) vyplenil jsem Amorrhejské před nimi, jejichž výška (jako) výška cedrů, jejichž síla (jako) dubů byla; zničil jsem ovoce jejich svrchu, a kořený jejich vespod.', 'Am 2:10': 'Já jsem byl to, jenž vyvedl vás z Egyptské země, jenž vodil vás na poušti čtyřicet let, abyste se uvázali v držení země Amorrhejských.', 'Am 2:11': 'Vzbudil jsem také z vašich synů proroky, a z jinochů vašich nazirejské; zdali není tak, synové Israelovi? pravil Hospodin.', 'Am 2:12': 'Ale vy dáváte nazirejským víno píti, a prorokům zakazujete říkajíce: „Neprorokujte!"', 'Am 2:13': 'Aj, já skřípěti budu pod vámi jako skřípá vůz obtížený slamou,', 'Am 2:14': 'Tehdy přejde rychlého (umění) utíkati, silný nepodrží moci své, obr nezachrání života svého,', 'Am 2:15': 'ten, kdo lučiště drží, neobstojí, rychlo-běžec se nezachrání, jezdec nevysvobodí života svého,', 'Am 2:16': 'a nejstatečnější z junáků nahý bude utíkati v den ten, praví Hospodin.', 'Am 3:1': 'Slyšte slovo, které pronáší Hospodin nad vámi, synové Israelovi: – nad každým rodem, jejž jsem vyvedl z Egyptské země – ', 'Am 3:2': 'Dí: „Vás jen znám mezi všemi pokoleními země. Proto potrestám na vás všecky vaše nepravosti."', 'Am 3:3': 'Zdali chodí dva spolu, ledaže se umluvili?', 'Am 3:4': 'Zdali řve lev v houští, ledaže má (tam) kořist? Zdali vydává lvíče hlas z doupěte svého, ledaže něco polapilo?', 'Am 3:5': 'Zdaliž upadá pták do osidla na zemi bez ptáčníka? Zdali osidlo se země se zdvíhá prve nežli co popadlo?', 'Am 3:6': 'Zdali zazní trouba v městě, a lid se nezastraší? Zdali se přihodí co zlého v městě, jehož by Hospodin neučinil?', 'Am 3:7': 'Neboť nečiní Pán Bůh nic, aby nezjevil prve tajemství svého sluhům svým, prorokům.', 'Am 3:8': 'Zařve-li lev, kdo by se nebál? A mluví-li Pán Bůh, kdo by neprorokoval?', 'Am 3:9': 'Ohlaste to na palácích Azotu, jakož i na palácích Egyptské země! Rcete: Shromažďte se na horách Samaře a vizte bláznovství mnohá v ní, vizte trpící útisk v jejím lůně!', 'Am 3:10': 'Neumějí činiti, co správného jest, praví Hospodin, hromadíce nepravosti a co uloupili ve svých palácích.', 'Am 3:11': 'Protož toto praví Pán Bůh: Soužena, obležena bude země, stržena bude s tebe tvá síla, a rozchváceny budou tvé paláce.', 'Am 3:12': 'Toto praví Hospodin: Jako vytrhne pastýř z tlamy lva dvě kůstky nebo boltec ucha: tak vytrženi budou synové Israelovi, kteří sídlí v Samaři, (sedící) na kraji koberce, na pokrývce z Damašku.', 'Am 3:13': 'Slyšte a vypovídejte proti domu Jakobovu, praví Hospodin Bůh zástupů.', 'Am 3:14': '„Ano, v ten den, kdy počnu trestat přestoupení Israelova, potrestám jej i oltáře v Betelu; odťaty budou rohy oltáře a spadnou na zemi.', 'Am 3:15': 'Rozbiji dům zimní s domem letním, i vezmou za své domy ze slonových kostí, rozmetáno bude mnoho domů", praví Hospodin.', 'Am 4:1': 'Slyšte toto slovo, tučné krávy, jež jste na hoře Samařské, které utiskujete potřebné a ubližujete chudým, které říkáte svým manželům: „Přineste a budeme píti!"', 'Am 4:2': 'Přisáhl Pán Bůh při své svatosti: Hle, jdou dny na vás, kdy odnesou vás na bidlech, zbytky, z vás ve vroucích hrncích.', 'Am 4:3': 'Průlomy vyjdete, každá přímo před sebou a vyvrženy budete do Armonu, praví Hospodin.', 'Am 4:4': 'Pojďte do Betelu a hřešte, do Galgaly a množte zločiny; a přinášejte ráno oběti své, každý třetí den své desátky.', 'Am 4:5': 'Podávejte z kvašeného oběti chvály, a provolávejte oběti dobrovolné hlasitě, neboť to se vám líbí, synové Israelovi, praví Pán Bůh.', 'Am 4:6': 'Protož i já dal jsem vám laskominy zubů po všech městech vašich, nedostatek chleba na všech místech vašich; ale nevrátili jste se ke mně, dí Hospodin.', 'Am 4:7': 'Já také zadržel jsem vám déšť, kdy ještě tři měsíce byly do žní, spustil jsem, déšť na město jedno, a na druhé město jsem deště nespustil, jeden díl byl deštěm svlažen, druhý pak, na nějž jsem deště nespustil, uschl.', 'Am 4:8': 'I přišla dvě, tři města k jednomu městu, aby se napila vody, a nenapojila se; ale nevrátili jste se ke mně, dí Hospodin.', 'Am 4:9': 'Bil jsem vás větrem žhoucím a obilní snětí, množství zahrad a vinic vašich, olivoví a fíkoví vaše snědly housenky; ale nevrátili jste se ke mně, dí Hospodin.', 'Am 4:10': 'Poslal jsem na vás smrt jako v Egyptě, zbil jsem mečem jinochy vaše, dal jsem koně vaše za kořist, dal jsem hnilobě táborů vašich vstupovati do vašich chřípí, ale nevrátili jste se ke mně, dí Hospodin.', 'Am 4:11': 'Podvrátil jsem vás, jako podvrátil Bůh Sodomu a Gomorrhu, byla z vás takořka polena, vytržená z ohně, ale nevrátili jste se ke mně, dí Hospodin.', 'Am 4:12': 'Protož toto učiním tobě, Israeli: . . . Když tedy tyto věci chci ti učinit, Israeli, připrav se, abys mohl vystoupit proti Bohu svému, Israeli!', 'Am 4:13': 'Neboť on je ten, jenž činí hory a tvoří vítr, zvěstuje člověku myšlení jeho, činí z jitra mlhu a kráčí po výšinách země; „Hospodin, Bůh zástupů" jest jméno jeho.', 'Am 5:1': 'Slyšte toto slovo, žalozpěv, který nad vámi pronáším, dome Israelův!', 'Am 5:2': 'Padla a již nepovstane Panna Israelská; leží na své zemi, a není, kdo by ji zdvihl!', 'Am 5:3': 'Nebo toto praví Pán Bůh: V městě, z něhož vycházel tisíc, zanecháno bude sto; v tom pak, z něhož vycházelo sto, zanecháno bude deset domu Israelovu.', 'Am 5:4': 'Nebo toto praví Hospodin domu Israelovu: Hledejte mne, a budete živi.', 'Am 5:5': 'A nehledejte Betelu, do Galgaly nechoďte, a do Bersahy neputujte; neboť Galgala bude odvedena do zajetí, a z Betelu nebude nic.', 'Am 5:6': 'Hledejte Hospodina a buďte živi, aby snad nevzplál jak oheň dům Josefův, i hltal by a nebylo by, kdo by uhasil Betel.', 'Am 5:7': 'Vy, kteří proměňujete v pelyněk právo a spravedlnost necháváte v prachu.', 'Am 5:8': '(Hledejte toho), jenž učinil Kuřátka i Oriona, obrací temno v jitro, den v noc proměňuje, jenž volá vody mořské a vylévá je na povrch země; „Hospodin" jest jméno jeho.', 'Am 5:9': 'On hravě zkázu na silného a zhoubu na mocného přivádí.', 'Am 5:10': 'V nenávisti mají toho, jenž kárá v bráně, a toho, jenž mluví správně, si oškliví.', 'Am 5:11': 'Proto tedy, že olupujete chudého, a vybranou kořist na něm vymáháte: domy z kvádrů budete stavěti, ale nebudete bydliti v nich; vinice rozkošné budete štípiti, ale vína z nich píti nebudete.', 'Am 5:12': 'Ano, známy jsou mně mnohé nešlechetnosti a veliké hříchy vaše; nepřátelé jste spravedlivého berouce úplaty, a chudého utiskujete v bráně.', 'Am 5:13': 'Protož i moudrý v čas tento mlčí, neboť čas je zlý.', 'Am 5:14': 'Hledejte dobrého a ne zlého, abyste živi byli, i bude Hospodin, Bůh zástupů, s vámi, jak říkáte.', 'Am 5:15': 'Mějte v nenávisti zlé a milujte dobré, zaveďte v bráně spravedlnost, snad se smiluje Hospodin, Bůh zástupů, nad zbytky Josefovými.', 'Am 5:16': 'Protož toto praví Pán Bůh zástupů, panovník: Po všech prostranstvích bude kvílení, a na všech ulicích budou říkati: „Běda, běda!" Vyzývat budou oráče k pláči a ke kvílení znalce žalozpěvů.', 'Am 5:17': 'Po všech vinicích bude kvílení, neboť půjdu prostředkem tebe, praví Hospodin.', 'Am 5:18': 'Běda těm, kteří žádají dne Hospodinova! K čemu bude on vám? Den ten Hospodinův tma bude a ne světlo.', 'Am 5:19': 'Jako když někdo utíká před lvem, a potká ho medvěd; vejde do domu a spolehne rukou na stěnu, a uštkne ho had.', 'Am 5:20': 'Zdali nebude den Hospodinův tma a nikoli světlo, nebude-liž mrákota, v níž není zásvitu?', 'Am 5:21': 'Nenávidímť a zavrhuji slavnosti vaše, a nemohu cítit shromáždění vaše.', 'Am 5:22': 'Obětujete-li mi zápalné a suché oběti své, nepřijímám (jich) aniž shledám na oběti díků z krmenců vašich.', 'Am 5:23': 'Kliď se mi s krákoráním svých písní, zvuku tvé harfy nechci poslouchati.', 'Am 5:24': 'Ale ať se valí jako voda právo a spravedlnost jako silný potok.', 'Am 5:25': 'Zdali jste mi přinášeli oběti zápalné a suché na poušti čtyřicet roků, dome Israelův?', 'Am 5:26': 'Ale nosili jste stánek Molocha svého, a obraz model vašich, – hvězdu boha svého – které jste si učinili.', 'Am 5:27': 'Proto přestěhuji vás za Damašek, praví Hospodin, jehož jméno jest „Bůh zástupů".', 'Am 6:1': 'Běda (vám), kteří se cítíte bezpečnými na Sionu a žijete bezstarostně na hoře Samařské, vůdcové prvního národa, chodící zpupně v domě Israelově!', 'Am 6:2': 'Jděte do Chalane a vizte, odtud se dejte do velikého Ematu, sestupte do Getu Filišťanů, a do kteréhokoli nejlepšího království jejich, zdali je širší území jejich než území vaše.', 'Am 6:3': 'Vy, kteří jste odděleni ke dni zlému, a blížíte se k stolci nepravosti.', 'Am 6:4': 'Vy, kteří spáváte na ložích ze slonových kostí, kteří si hovíte na svých poduškách, kteří jídáte berany ze stáda a telata z prostřed skotu.', 'Am 6:5': 'Vy, kteří krákoráte ke zvuku harfy! Domýšlejí se, že mají hudební nástroje jako David.', 'Am 6:6': 'Pijí víno z misek, nejlepší mastí se maží, ale zkáza. Josefova se jich nedotýká.', 'Am 6:7': 'Proto půjdou nyní v čele stěhujících se do zajetí, a konec bude smečce labužníků.', 'Am 6:8': 'Přisáhl Pán Bůh při svém životě: – praví to Hospodin, Bůh zástupů – „V ošklivosti já mám pýchu Jakobovu, a paláců jeho nenávidím, i vydám město s obyvateli jeho.', 'Am 6:9': 'Zůstane-li deset mužů v jednom domě – ti také zemrou.', 'Am 6:10': 'A vezme-li jednoho příbuzný jeho, aby vynesl kosti z domu, aby ho spálil, a zeptá-li se toho, jenž jest v koutě domu: „Zda jest někdo (ještě) u tebe?",', 'Am 6:11': 'odpoví: „Konec jest!" I řekne mu: „Mlč a nepřipomínej jména Hospodinova!"', 'Am 6:12': 'Nebo aj, Hospodin přikáže (nepříteli) a (ten) rozboří paláce v rozvaliny a domky v padrť.', 'Am 6:13': 'Zda mohou koně běhati po skalách, anebo může-li oráno (na nich) býti buvoly, že jste obrátili právo v hořkost, a ovoce spravedlnosti v pelyněk?', 'Am 6:14': 'Vy, kteří radost máte z nicoty, kteří říkáte: „Zdali jsme silou svou nezjednali sobě rohů?"', 'Am 6:15': 'Ano, aj, vzbudím proti vám národ, dome Israelův. praví Hospodin, Bůh zástupů, a rozdrtí Vás odtud, kudy se jde do Ematu, až do Potoka pouště.', 'Am 7:1': 'Pán Bůh mi ukázal toto: Aj, učinil kobylky, když počalo (všecko) se pučeti za pozdního deště – a aj, byl to pozdní déšť po královské senoseči.', 'Am 7:2': 'Když dožíraly (kobylky) zeleň země, řekl jsem: „Pane Bože, milostiv bud, prosím; kdo pozdvihne Jakoba, neboť maličký jest?"', 'Am 7:3': '(Tu) se zželelo Hospodinovi toho; „Nestane se tak," řekl Hospodin.', 'Am 7:4': 'Pán Bůh mi (dále) ukázal toto: Aj, povolal oheň Pán Bůh za trest, a ten zhltal velikou tůni a žral spolu i úděl (země).', 'Am 7:5': 'I řekl jsem: „Pane Bože, přestaň, prosím; kdo pozdvihne Jakoba, neboť maličký jest?"', 'Am 7:6': '(Tu) se zželelo Hospodinovi toho: „Však ani to se nestane!" řekl Pán Bůh.', 'Am 7:7': 'Hospodin mi ukázal (dále) toto: Aj, Pán stál na zdi obmítané a měl v ruce zednickou lžíci.', 'Am 7:8': 'I tázal se mne Hospodin: „Co vidíš, Amose?" Odpověděl jsem: „Zednickou lžíci." Tu řekl Pán: „Aj, já položím lžíci uprostřed lidu svého israelského; nebudu již obmítati ho."', 'Am 7:9': 'Zbořeny budou výšiny modly, svatyně israelské zpuštěny budou; a povstanu proti domu Jeroboamovu s mečem.', 'Am 7:10': 'Tu vzkázal Amasiáš, (vele)kněz betelský, Jeroboamovi, králi israelskému: „Štve proti tobě Amos uprostřed Israelska; nebude moci snésti země všech řečí jeho.', 'Am 7:11': 'Nebo toto praví Amos: „Mečem zemře Jeroboam, a Israel do zajetí bude se stěhovat ze své země!"', 'Am 7:12': 'Řekl také Amasiáš Amosovi: „Vidče, jdi, utec do země Judské; tam se živ a tam prorokuj!', 'Am 7:13': 'Ale v Betelu nesmíš již prorokovati; neboť svatyně králova tu jest a chrám říšský."', 'Am 7:14': 'Amos odpověděl a řekl Amasiášovi: „Nejsem prorok, aniž jsem syn prorokův, ale pastýř jsem já a pěstitel smokvoní;', 'Am 7:15': 'avšak Hospodin mne vzal, když jsem chodil za stádem. A řekl mi Hospodin: „Jdi, prorokuj lidu mému israelskému."', 'Am 7:16': 'Nyní tedy slyš slovo Hospodin novo! Ty pravíš: „Neprorokuj proti Israelovi, a nekapej na dům modly!"', 'Am 7:17': 'Protož toto praví Hospodin: „Žena tvá ve městě smilniti bude; synové tvoji a dcery tvé mečem padnou; půda tvá provazcem odměřována bude, ty (sám) v zemi poskvrněné zemřeš, Israel pak do zajetí se postěhuje ze své země."', 'Am 8:1': 'Pán Bůh mi ukázal (dále) toto: Hle, hák na ovoce.', 'Am 8:2': 'A tázal se: „Co vidíš, Amose?" Odpověděl jsem: „Hák na ovoce." Tu mi řekl Hospodin: „Přišeltě konec na lid můj israelský; již nebudu šetřiti ho.', 'Am 8:3': 'Skřípěti budou stěžeje chrámu ten den – praví Hospodin. – Mnoho bude mrtvol pohozených na všech místech. Ticho!"', 'Am 8:4': 'Slyšte to (vy), kteří deptáte chudého a chcete vyhladiti nuzáky ze země', 'Am 8:5': 'říkajíce: „Kdy již bude po novém měsíci, bychom prodáváti. mohli zboží, a kdy po sobotě bychom otevřít mohli obilnice, zmenšovati míru a zvyšovati cenu, podvrci podvodné váhy,', 'Am 8:6': 'kupovati nuzného za peníze a chuďasa za opánky, zadinu obilní prodávati?"', 'Am 8:7': 'Přisáhl Hospodin proti pýše Jakobově: „Jistě že nezapomenu nikdy všech skutků jejich!', 'Am 8:8': 'Zdali nemá se chvíti proto země, a kvíleti všichni obyvatelé její? Nemá-li vystoupit všecka jako Reka, a opadnout, odtéci jako Řeka egyptská?', 'Am 8:9': 'Stane se ten den, – praví Hospodin Bůh – že zapadne slunce o poledni, a uvedu tmu na zemi za jasného dne;', 'Am 8:10': 'obrátím slavnosti vaše v nářek, a všecky písně vaše v žalozpěvy; uvedu na všecka bedra vaše žínici a na každou hlavu lysinu; učiním, že to bude jako nářek nad jedináčkem, a konec toho jako den hořký."', 'Am 8:11': 'Aj, dny jdou, praví Hospodin, kdy pošlu na zemi hlad; ne hlad chleba, ani žízeň vody, ale (hlad) slyšet slovo Hospodinovo.', 'Am 8:12': 'Budou se hýbati od moře k moři, od severu na východ budou obcházeti, hledajíce slova Hospodinova, ale nenajdou (ho).', 'Am 8:13': 'V ten den do mdlob padati budou panny krásné a jinoši žízní.', 'Am 8:14': 'Ti, kteří přisahají při hříchu Samaře, kteří říkají: „Ať živ je bůh tvůj v Danu! Ať žije cesta do Bersaby!" padnou a nepovstanou již.', 'Am 9:1': 'Viděl jsem Pána státi nad oltářem, a řekl: Udeř. v stěžeje, ať se pohnou prahy, neboť hrabivost jest v hlavě všech – posledního z nich mečem zabiji, nebude možno jim utéci. Budou utíkati, ale nebude zachráněn, kdokoli z nich uteče.', 'Am 9:2': 'Sestoupí-li až do pekel, odtud ruka má vyvede je; a vystoupí-li až na nebe, odtud je strhnu.', 'Am 9:3': 'Schovají-li se na vrchu Karmelu, vyhledám je a vezmu je odtud; a skryjí-li se před očima mýma v hlubině mořské, tam přikáži hadu, a štípati je bude.', 'Am 9:4': 'A odejdou-li do zajetí před svými nepřáteli, tam přikáži meči, aby je zbil. A upru na ně své oči ke zlému a ne k dobrému.', 'Am 9:5': 'Neboť Pán Bůh zástupů – On se dotýká země a uvadá, i kvílí všichni obyvatelé její; vystupuje všecka jako Reka, a opadává jako Reka egyptská.', 'Am 9:6': 'On si staví na nebi své příbytky, a klenbu svou na zemi zakládá, On volá vody mořské, a vylévá je na povrch země, „Hospodin" jest jméno jeho.', 'Am 9:7': 'Zdali nejste vy mně jako Etiopané, synové Israelovi? dí Hospodin. Zdali jsem nevyvedl Israele ze země Egyptské, (jako) Filišťany z Kaftoru a Aramce z Kiru?', 'Am 9:8': 'Aj, oči Pána Boha (jsou upřeny) na hříšné království: vyhladím je s povrchu země. Avšak nevyhladím docela domu Jakobova, dí Hospodin.', 'Am 9:9': 'Neboť aj, já přikáži, a zatřesu ve všech národech domem Israelovým jako bývá třeseno pšenicí v řešetě, že ani zrnko na zemi nepadne.', 'Am 9:10': 'Mečem zemrou všichni hříšníci lidu mého, již říkají: „Nepřiblíží se a nepřijde na nás neštěstí:"', 'Am 9:11': 'V den ten zdvihnu rozpadlou chýši Davidovu, zazdím zase trhliny v jejích zdech, co se bylo zbořilo, opravím, a zase vystavím ji jako za dnů dávných,', 'Am 9:12': 'aby vládli zbytky Edomců a všemi národy, kteří budou jménem mým jmenováni. Praví (to) Hospodin, jenž učinil tyto věci.', 'Am 9:13': 'Aj, dny jdou, praví Hospodin, kdy ženci zastihnou (ještě) oráče, rozsevač toho, jenž hrozny šlapal, hory chrliti budou sladkost, a všecky pahorky se rozplývat.', 'Am 9:14': 'Ze zajetí přivedu lid svůj israelský, vystavějí znova města zpustošená, budou bydlit v nich a štípit vinice, píti budou víno jejich, také si nadělají zahrad, a jíst budou ovoce jejich.', 'Am 9:15': 'Zasadím je do jejich země, že již nebudou vytrženi z půdy své, kterou jsem dal jim, dí Hospodin, Bůh tvůj.'}