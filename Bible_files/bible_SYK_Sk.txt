{'Sk 1:1': 'První knihu složil jsem, Theofile, o všech věcech, které Ježíš činil a učil od počátku', 'Sk 1:2': 'až do dne, ve kterém byl vzat do nebe, dav příkaz skrze Ducha svatého apoštolům, jež vyvolil,', 'Sk 1:3': 'a jimž se také živým ukázal po svém utrpení mnoha důkazy, zjevuje se jim po čtyřicet dní a mluvě o království Božím.', 'Sk 1:4': 'A když s nimi jedl, poručil jim, aby neodcházeli z Jerusalema, nýbrž aby očekávali zaslíbení Otcovo, které (pravil) „slyšeli jste z úst mých;', 'Sk 1:5': 'neboť Jan křtil vodou, vy však budete pokřtění Duchem svatým po dnech nemnohých“.', 'Sk 1:6': 'I tázali se ho ti, kteří se shromáždili: „Pane, v tomto-li čase obnovíš království pro Israelity?“', 'Sk 1:7': 'Ale on řekl jim: „Nepřísluší vám znáti časy neb chvíle, které Otec ustanovil mocí sobě vlastní,', 'Sk 1:8': 'avšak obdržíte sílu, když na vás sestoupí Duch svatý, a budete mi svědky v Jerusalemě a po všem Judsku i Samařsku a až do končin země.“', 'Sk 1:9': 'A to pověděv, byl vyzdvižen před jejich zraky, a oblak vzal jej s očí jejich.', 'Sk 1:10': 'A jak hleděli upřeně do nebe, když se tam ubíral, hle, dva muži stáli u nich v rouše bílém', 'Sk 1:11': 'a řekli: „Muži galilejští, proč stojíte hledíce do nebe? Ten ježíš, který vzat jest od vás do nebe, přijde tak, jak jste ho viděli do nebe jíti.“', 'Sk 1:12': 'Tu navrátili se do Jerusalema s hory, zvané „Olivetská“, která jest blízko Jerusalema vzdáli cestu sobotní.', 'Sk 1:13': 'A když (tam) vešli, vystoupili do síně hořejší kde se zdržovali: Petr a Jan, Jakub a Ondřej, Filip a Tomáš, Bartoloměj a Matouš, Jakub (syn) Alfeův a Šimon Horlivec a Juda (bratr) Jakubův.', 'Sk 1:14': 'Ti všichni trvali jednomyslně na modlitbě se ženami a s Marií, matkou Ježíšovou, i s bratry jeho.', 'Sk 1:15': 'A v těch dnech Petr povstav mezi bratry řekl (bylo pak pohromadě počtem as sto dvacet osob):', 'Sk 1:16': '„Muži bratří, musilo se naplniti Písmo, které Duch svatý předpověděl ústy Davidovými o Jidášovi, jenž se stal vůdcem těch, kteří jali Ježíše,', 'Sk 1:17': 'neboť byl přičten k nám a obdržel účast v této službě (naší).', 'Sk 1:18': 'On vyzískal pole ze mzdy nepravosti a spadnuv střemhlav rozpukl se v půli a vykydly se všecky vnitřnosti jeho.', 'Sk 1:19': 'A vešlo to ve známost všem obyvatelům jerusalemským (takže pole ono bylo nazváno v řeči jejich Hakeldama, to jest pole krve).', 'Sk 1:20': 'Jest totiž psáno v knize žalmů: ,Ať zpustne příbytek jeho a nebudiž nikoho, jenž by obýval v něm,‘ a: ,úřad jeho ať dostane jiný.‘', 'Sk 1:21': 'Musí tedy z těch mužů, kteří byli s námi po všechen čas, ve kterém Pán Ježíš obcoval mezi námi,', 'Sk 1:22': 'počav od křtu Janova až do dne, ve kterém byl vzat od nás, - z těch jeden (musí) býti s námi svědkem vzkříšení jeho.“', 'Sk 1:23': 'I představili dva, Josefa, zvaného „Barsabáš“, jenž měl příjmí justus, a Matěje,', 'Sk 1:24': 'a modlíce se pravili: „Ty, Pane, jenž znáš srdce všech, ukaž, kterého z těchto dvou jsi vyvolil,', 'Sk 1:25': 'aby dostal místo v této službě, totiž v úřadě apoštolském, z něhož Jidáš vystoupil, aby odešel na místo svoje.“', 'Sk 1:26': 'I odevzdali pro ně losy, a los padl na Matěje, a byl přičten k jedenácti apoštolům.', 'Sk 2:1': 'A když přišel den letnic, byli všickni pohromadě na jednom místě.', 'Sk 2:2': 'Tu povstal náhle s nebe hukot, jako když táhne vítr silný, a naplnil dům, kde seděli;', 'Sk 2:3': 'i ukázaly se jim jazyky jako ohnivé rozdělujíce se tak, že posadil se na každém (jeden),', 'Sk 2:4': 'a všickni byli naplněni Duchem svatým a počali mluviti jinými jazyky, jak ten Duch dával jim promlouvati.', 'Sk 2:5': 'Přebývali pak v Jerusalemě židé, muži bohabojní, ze všelikého národu pod nebem.', 'Sk 2:6': 'A když povstal ten zvuk, sešel se zástup a ztrnul, neboť slyšeli je mluviti jedenkaždý jazykem svým.', 'Sk 2:7': 'I žasli všickni a se divili řkouce: „Nejsou-liž tito všickni, kteří mluví, Galilejci?', 'Sk 2:8': 'I kterak my každý slyšíme jazyk svůj vlastní, ve kterém jsme se zrodili?', 'Sk 2:9': 'My Parthové a Medové i Elamité a obyvatelé Mesopotamie, Judska i Kappadocie, Pontu i Asie,', 'Sk 2:10': 'Frygie a Pamfylie, Egypta a končin Libye ležící při Kyreně, i příchozí Římané,', 'Sk 2:11': 'jak židé tak proselyté, Kreťané i Arabové - my slyšíme je mluviti jazyky našimi o velikých skutcích Božích.“', 'Sk 2:12': 'Žasli pak všichni a se divili v rozpacích říkajíce jeden ke druhému: „Co jest to?“', 'Sk 2:13': 'Ale jiní posmívajíce se pravili: „Jsou plni sladkého vína.“', 'Sk 2:14': 'Petr však povstav s jedenácti pozdvihl hlasu svého a promluvil k nim: „Muži judští a všickni obyvatelé jerusalemští, toto budiž vám známo a pozorně poslyšte slova má:', 'Sk 2:15': 'Nejsou totiž tito, jak myslíte, opilí, - vždyť jsou (teprve) tři hodiny na den -', 'Sk 2:16': 'nýbrž to jest to, co bylo předpověděno skrze proroka Joele:', 'Sk 2:17': ',I stane se v době poslední, praví Hospodin, (že) vyleji z Ducha svého na všeliké tělo; i budou prorokovati synové vaši a dcery vaše, a mládenci vaši vidění budou vídati a starci vaši sny budou míti.', 'Sk 2:18': 'Ano i na služebníky své a na služebnice své vyleji v té době z Ducha svého, i budou prorokovati.', 'Sk 2:19': 'A učiním divy svrchu na nebi a zázraky dole na zemi, krev a oheň a páru dýmovou;', 'Sk 2:20': 'slunce obrátí se v tmu a měsíc v krev, prve než přijde den Hospodinův, ten veliký a zjevný.', 'Sk 2:21': 'I stane se, (že) každý, kdo bude vzývati jméno Hospodinovo, spasen bude.‘', 'Sk 2:22': 'Muži israelští, poslyšte slova tato: Ježíše Nazaretského, muže osvědčeného u vás od Boha mocnými skutky a divy i zázraky, které Bůh činil skrze něj mezi vámi, jak sami víte, -', 'Sk 2:23': 'tohoto (muže), který byl vydán pevným úradkem a předvěděním Božím, skrze ruce bezbožníků jste ukřižovali a usmrtili,', 'Sk 2:24': 'Bůh však vzkřísil jej (z mrtvých), zprostiv ho bolestí podsvětí, poněvadž bylo nemožno, aby byl od něho držen,', 'Sk 2:25': 'neboť David praví o něm: ,Viděl jsem Hospodina před sebou stále, neboť jest po pravici mé, abych se nezviklal;', 'Sk 2:26': 'proto se zaradovalo srdce moje a zaplesal můj jazyk; ano i tělo mé odpočine v naději,', 'Sk 2:27': 'neboť nenecháš duše mé v podsvětí, a nedopustíš, aby tvůj světec zakusil porušení.', 'Sk 2:28': 'Oznámil jsi mi cesty života a naplníš mě radostí před tváří svou.‘', 'Sk 2:29': 'Muži bratři, lze volně a neohroženě říci vám o praotci Davidovi, že zemřel i pohřben byl, a že hrob jeho jest u nás až do dnešního dne.', 'Sk 2:30': 'Poněvadž tedy byl prorokem a věděl, že Bůh se mu zavázal přísahou posadit (jednoho) z plodu ledví jeho na trůn jeho,', 'Sk 2:31': 'hledě do budoucnosti, pověděl to o vzkříšení Kristově, že totiž nebyl ponechán v podsvětí ani tělo jeho nezakusilo porušení.', 'Sk 2:32': 'Tohoto Ježíše vzkřísil Bůh; my všickni jsme toho svědky.', 'Sk 2:33': 'Byv tedy povýšen pravicí Boží a obdržev zaslíbení Ducha svatého od Otce, vylil jej, jakož vy (nyní) vidíte a slyšíte.', 'Sk 2:34': 'Vždyť nikoli David vstoupil na nebesa, nýbrž sám praví: ,Řekl Hospodin Pánu mému: Seď na pravici mé,', 'Sk 2:35': 'dokavad nepoložím nepřátel tvých za podnoží nohám tvým.‘', 'Sk 2:36': 'Najisto tedy věz veškeren dům israelský, že Bůh jej učinil i Pánem i Vykupitelem - toho (totiž) Ježíše, kterého jste vy ukřižovali.“', 'Sk 2:37': 'Uslyševše to byli protknuti v srdci a řekli k Petrovi i k ostatním apoštolům: „Co máme činiti, muži bratři?"', 'Sk 2:38': 'Petr pak pravil k nim: „Čiňte pokání, a pokřtěn buď každý z vás ve jménu Ježíše Krista na odpuštění hříchů svých; a obdržíte dar Ducha svatého.', 'Sk 2:39': 'Vždyť vám platí to zaslíbení, i dítkám vašim a všem, kteří jsou v dáli, kolik jich koli povolá Pán Bůh náš.“', 'Sk 2:40': 'A ještě mnoha jinými slovy svědčil a napomínal je řka: „Ochraňte se od tohoto pokolení zvrhlého.“', 'Sk 2:41': 'I byli pokřtěni ti, kteří přijali řeč jeho; a připojilo se jich v ten den as tři tisíce duší.', 'Sk 2:42': 'Trvali pak v učení apoštolském a v obcování lámání chleba i na modlitbách.', 'Sk 2:43': 'I přicházela bázeň na každého, také mnoho divů a zázraků dělo se skrze apoštoly v Jerusalemě a bázeň veliká byla u všech.', 'Sk 2:44': 'Všickni věřící pak drželi se pospolu a měli všecky věci společny;', 'Sk 2:45': 'statky i majetek movitý prodávali a rozdělovali je mezi všecky, jak bylo komu potřebí.', 'Sk 2:46': 'Denně také trvali jednomyslně ve chrámě a lámajíce po domech chléb přijímali pokrm s veselím a prostotou srdce,', 'Sk 2:47': 'chválíce Boha a majíce přízeň u všeho lidu. Pán pak připojoval k tomu denně ty, kteří přicházeli ke spáse.', 'Sk 3:1': 'Petr a Jan šli do chrámu k modlitbě na hodinu devátou.', 'Sk 3:2': 'A tu nesli jakéhosi muže, který byl chromý ze života matky své. — Kladli jej každého dne ke bráně chrámové, jménem „Krásná“, aby prosil o almužnu ty, kteří vcházeli do chrámu. —', 'Sk 3:3': 'Ten uzřev Petra a Jana, ani chtějí vejíti do chrámu, prosil, aby dostal almužnu.', 'Sk 3:4': 'Ale Petr upřev naň s Janem zrak řekl: „Pohleď na nás.“', 'Sk 3:5': 'I hleděl na ně pozorně očekávaje, že něco od nich dostane.', 'Sk 3:6': 'Petr však řekl: „Zlata a stříbra nemám, ale co mám, to ti dám; ve jménu Ježíše Krista Nazaretského vstaň a choď“.', 'Sk 3:7': 'A vzav jej za pravou ruku pozdvihl ho. A hned utvrdily se nohy i kosti jeho.', 'Sk 3:8': 'I vyskočiv postavil se a chodil; a vešel s nimi do chrámu chodě i poskakuje a chvále Boha.', 'Sk 3:9': 'A veškeren lid viděl ho, an chodí a chválí Boha.', 'Sk 3:10': 'I poznali ho, že to jest ten, jenž pro almužnu sedával u Krásné brány chrámové, a byli naplněni úžasem a ustrnutím nad tím, co se mu přihodilo.', 'Sk 3:11': 'Poněvadž se však držel Petra a Jana, sběhl se k nim pln úžasu veškeren lid při podloubí, které slove Šalamounovo.', 'Sk 3:12': 'Uzřev to Petr promluvil k lidu: „Muži israelští, proč se divíte tomu aneb proč hledíte na nás, jako bychom svou mocí nebo silou byli učinili, aby tento chodil?', 'Sk 3:13': 'Bůh Abrahamův a Bůh Isákův a Bůh Jakubův, Bůh otců našich oslavil Syna svého Ježíše, kterého vy jste vydali a zapřeli před Pilátem, když on usoudil, aby byl propuštěn.', 'Sk 3:14': 'Vy však jste zapřeli světce a spravedlivého a žádali jste, aby vám byl darován muž vražedník;', 'Sk 3:15': 'původce života jste zabili, ale Bůh vzkřísil ho z mrtvých, a my jsme toho svědky.', 'Sk 3:16': 'A pro víru ve jméno jeho utvrdilo jeho jméno tohoto (člověka), kterého vidíte i znáte, a ta víra, která jest skrze něj, dala mu pevné to zdraví před očima vás všech.', 'Sk 3:17': 'A nyní, bratří, vím, že jste to učinili z nevědomosti, jakož i náčelníci vaši.', 'Sk 3:18': 'Ale Bůh naplnil tak to, co předpověděl ústy všech proroků, že totiž Kristus jeho bude trpěti.', 'Sk 3:19': 'Čiňte tedy pokání a obraťte se, aby shlazeny byly hříchy vaše,', 'Sk 3:20': 'by přišly časy oddechu od Hospodina a on (aby) poslal Krista Ježíše vám předurčeného,', 'Sk 3:21': 'jehož nebe musí přijmouti až do časů obnovy všech věcí; o tom mluvil Bůh ústy svých svatých proroků odvěkých.', 'Sk 3:22': 'Mojžíš pravil: ,Proroka vzbudí vám Hospodin, Bůh váš, z bratří vašich jako mne; toho poslouchejte ve všem, co bude mluviti vám.', 'Sk 3:23': 'Každý, kdo neposlechne proroka toho, bude vyhlazen z lidu.‘', 'Sk 3:24': 'A také všickni proroci od Samuela i po něm, kteří mluvili, zvěstovali dny tyto.', 'Sk 3:25': 'Vy jste synové proroků a té úmluvy, kterou Bůh učinil s otci našimi, když pravil k Abrahamovi: ,A v potomstvu tvém budou požehnána všecka pokolení země.‘', 'Sk 3:26': 'Vám Bůh, vzbudiv Syna svého, poslal jej nejprve, aby vám žehnal, když by se odvrátil každý od nepravostí svých.“', 'Sk 4:1': 'Mezitím však co k lidu mluvili, přistoupili k nim kněží a velitel (stráže) chrámové i Saduceové', 'Sk 4:2': 'těžce nesouce, že učí lid a v Ježíši zvěstují zmrtvýchvstání.', 'Sk 4:3': 'I vztáhli na ně ruce a vsadili je do žaláře na zejtřek, neboť byl již večer.', 'Sk 4:4': 'Mnozí však z těch, kteří slyšeli tu řeč, uvěřili; i dosáhl počet mužů (věřících) pěti tisíc.', 'Sk 4:5': 'Druhého pak dne shromáždili se v Jerusalemě jejich náčelníci a starší a zákoníci;', 'Sk 4:6': 'zejména též nejvyšší kněz Annáš i Kaifáš a Jan i Alexander a všickni, kteří byli z rodu velekněžského,', 'Sk 4:7': 'a postavivše je uprostřed tázali se: „Jakou mocí aneb v kterém jméně jste to učinili vy?“', 'Sk 4:8': 'Tu Petr naplněn byv Duchem svatým řekl k nim: „Náčelníci lidu a starší, (poslyšte:)', 'Sk 4:9': 'Jestliže my jsme dnes vyslýcháni pro dobrodiní na člověku nemocném, čím totiž on jest uzdraven,', 'Sk 4:10': 'budiž známo všem vám i všemu lidu israelskému: Ve jménu (Pána našeho) Ježíše Krista Nazaretského, kterého jste vy ukřižovali, kterého však Bůh vzkřísil z mrtvých, - skrze toho stojí tento před vámi zdráv.', 'Sk 4:11': 'To jest ten kámen, který byl zavržen od vás stavitelů, který však se stal kamenem úhelním,', 'Sk 4:12': 'a není v nikom jiném spásy; neboť není jiného jména pod nebem daného lidem, v němž bychom měli spaseni býti.“', 'Sk 4:13': 'Tu oni pozorujíce neohroženost Petrovu a Janovu a shledavše, že to jsou lidé neučení a prostí, divili se a poznávali, že bývali s Ježíšem.', 'Sk 4:14': 'Poněvadž však viděli také člověka, který byl uzdraven, an stojí s nimi, nemohli nic namítnouti,', 'Sk 4:15': 'ale rozkázavše jim, aby vyšli z velerady ven, uvažovali vespolek', 'Sk 4:16': 'řkouce: „Co máme učiniti s těmito lidmi? Neboť že zázrak patrný stal se skrze ně, jest zjevno všem obyvatelům, jerusalemským, a nemůžeme popříti.', 'Sk 4:17': 'Avšak aby se to více nerozhlašovalo mezi lid, pohrozme jim, aby na základě jména toho nemluvili již nikomu z lidí.“', 'Sk 4:18': 'A povolavše je přikázali (jim), aby vůbec nemluvili ani neučili na základě jména Ježíš.', 'Sk 4:19': 'Ale Petr a Jan odpovídajíce pravili k nim: „Posuďte (sami), zdali jest spravedlivo před Bohem, abychom poslouchali více vás než Boha;', 'Sk 4:20': 'neboť my nemůžeme nemluviti toho, co jsme viděli a slyšeli.“', 'Sk 4:21': 'Oni však pohrozivše (jim) propustili je; nenalézaliť, kterak by je potrestali, a to pro lid, neboť všickni velebili Boha pro to, co se stalo.', 'Sk 4:22': 'Vždyť více než čtyřicet roků bylo tomu člověku, na kterém se udál tento zázrak uzdravení.', 'Sk 4:23': 'Byvše propuštěni přišli ke svojim a pověděli jim všecko, co velekněží a starší jim řekli.', 'Sk 4:24': 'Ti pak uslyševše pozdvihli jednomyslně hlasu (svého) k Bohu a pravili: „Hospodine, ty jsi ten, jenž učinil nebe i zemi a moře i všecko, co jest v nich,', 'Sk 4:25': 'jenž jsi v Duchu svatém ústy našeho otce Davida, služebníka svého, řekl: ,Proč se vzbouřili pohané a (proč) kmenové smyslili věci marné?', 'Sk 4:26': 'Povstali králové země a vládcové sešli se vespolek proti Hospodinu a proti Pomazanému jeho?‘', 'Sk 4:27': 'Neboť v tomto městě sešli se skutečně Herodes a Pontius Pilát s pohany a lidem israelským proti svatému Synu tvému Ježíšovi, kterého jsi pomazal,', 'Sk 4:28': 'aby učinili, co ruka tvá a úradek tvůj předem ustanovily, aby se stalo.', 'Sk 4:29': 'A nyní, Pane, shlédni na hrozby jejich a dej služebníkům svým, mluviti s veškerou neohrožeností slovo tvé,', 'Sk 4:30': 'vztahuje ruku svou k uzdravování a k činění zázrakův i divů jménem svatého Syna svého Ježíše.“', 'Sk 4:31': 'A když se pomodlili, otřáslo se místo, ve kterém byli shromážděni, a všickni byli naplněni Duchem svatým; i mluvili slovo Boží s neohrožeností.', 'Sk 4:32': 'Obec věřících však měla jedno srdce a jednu duši, a nikdo z nich neříkal, že by něco z majetku jeho bylo mu vlastním, nýbrž všecko bylo jim společné;', 'Sk 4:33': 'a mocí velikou vydávali apoštolé svědectví o zmrtvýchvstání Ježíše Krista, Pána našeho, a milost veliká byla na nich všech.', 'Sk 4:34': 'Vždyť nebylo mezi nimi ani žádnéno chudého, neboť ti, kteří byli majiteli polí neb domů, prodávajíce je přinášeli peníze stržené za to, co prodávali,', 'Sk 4:35': 'a kladli je k nohám apoštolů. Rozdávalo se pak každému podle toho, jak bylo komu potřebí.', 'Sk 4:36': 'Tak Josef, který byl od apoštolů nazván Barnabášem, to jest v překladě „syn útěchy“, levita, rodem z Cypru,', 'Sk 4:37': 'maje pole, prodal je a přines peníze za ně, položil je k nohám apoštolů.', 'Sk 5:1': 'Jeden muž však, jménem Ananiáš, s manželkou svou Safírou, prodal pozemek', 'Sk 5:2': 'a nechav lstivě za sebou něco z utržených peněz s vědomím své manželky, přinesl jakýsi díl a položil jej k nohám apoštolů.', 'Sk 5:3': 'Ale Petr řekl jemu: „Ananiáši, proč pokoušel ďábel srdce tvé, abys selhal Duchu svatému a lstivě nechal za sebou z peněz utržených za pole?', 'Sk 5:4': 'Zdaliž zůstávajíc (neprodáno) tobě nezůstávalo, a zda byvši prodáno nebylo v moci tvé? Proč jsi uložil v srdci svém tuto věc? Neselhal jsi lidem, nýbrž Bohu.“', 'Sk 5:5': 'Tu Ananiáš slyše ta slova, padl a skonal. I připadla bázeň veliká na všecky, kteří to slyšeli.', 'Sk 5:6': 'Mládenci pak vstavše zavinuli jej a vynesše pochovali ho.', 'Sk 5:7': 'As po třech hodinách přišla i manželka jeho, nevědouc, co se přihodilo.', 'Sk 5:8': 'I řekl jí Petr: „Pověz mi, za tolik jste pole prodali?“ A ona řekla: „Ano, za tolik.“', 'Sk 5:9': 'Petr pak k ní: „I proč jste se umluvili, abyste pokoušeli Ducha Páně? Hle nohy těch, kteří pochovali muže tvého, jsou přede dveřmi a vynesou tě.“', 'Sk 5:10': 'I padla hned před nohy jeho a skonala; mládenci pak vešedše nalezli ji mrtvou, a vynesše pochovali (ji) vedle muže jejího.', 'Sk 5:11': 'I přišla bázeň veliká na celou církev a na všecky, kteří o tom slyšeli.', 'Sk 5:12': 'Skrze ruce apoštolů však dělo se v lidu mnoho zázraků a divů. I bývali všickni jednomyslně v podloubí Šalomounově,', 'Sk 5:13': 'z ostatních však neosměloval se nikdo připojit se k nim, ale lid je velebil.', 'Sk 5:14': 'Tím více však přibývalo Pánu věřících, množství mužů i žen,', 'Sk 5:15': 'takže i na ulice vynášeli nemocné a kladli je na lůžka i nosítka, aby, když by šel Petr, alespoň stín jeho zastínil někoho z nich, a aby byli osvobozeni od nemocí svých.', 'Sk 5:16': 'Přicházelo pak do Jerusalema také množství lidu z měst okolních přinášejíce nemocné a od nečistých duchů trápené; a ti všickni byli uzdravováni.', 'Sk 5:17': 'Povstav pak velekněz a všickni, kteří drželi s ním, to jest strana saducejská, byli naplněni řevnivostí;', 'Sk 5:18': 'i vztáhli ruce na apoštoly a vsadili je do veřejného vězení.', 'Sk 5:19': 'Avšak anděl Páně otevřel v noci dveře vězeňské a vyved je ven řekl:', 'Sk 5:20': '„Jděte a postavíce se mluvte v chrámě k lidu všecka slova života toho.“', 'Sk 5:21': 'Uslyševše to vešli na úsvitě do chrámu a učili. Když pak přišel velekněz a ti, kteří s ním drželi, svolali veleradu, a to veškeré starešinstvo synů israelských, a poslali do žaláře, aby je přivedli.', 'Sk 5:22': 'Ale služebníci přišedše a otevřevše vězení nenalezli jich; i vrátili se a ohlásili', 'Sk 5:23': 'řkouce: „Žalář jsme nalezli sice zavřený s veškerou bezpečností, též stráže přede dveřmi, avšak otevřevše nenalezli jsme uvnitř nikoho.“', 'Sk 5:24': 'Jak ta slova uslyšeli velitel chrámový a velekněží, byli na rozpacích o nich, co by to bylo.', 'Sk 5:25': 'Kdosi však přišed oznámil jim: „Hle, muži, které jste vsadili do vězení, stojí ve chrámě a učí lid.“', 'Sk 5:26': 'Tu odešel velitel se služebníky a přivedl je nikoliv násilím; neboť báli se lidu, aby jich neukamenovali;', 'Sk 5:27': 'a přivedše je, postavili je ve veleradě. I otázal se jich velekněz', 'Sk 5:28': 'řka: „Přísně jsme vám přikázali, abyste neučili na základě jména toho, a hle, naplnili jste Jerusalem učením svým a chcete uvésti na nás krev toho člověka.“', 'Sk 5:29': 'Petr však a apoštolé odpověděli: „Poslouchati sluší více Boha než lidi.', 'Sk 5:30': 'Bůh otců našich vzkřísil Ježíše, kterého jste vy usmrtili, pověsivše ho na dřevě.', 'Sk 5:31': 'Toho povýšil Bůh pravicí svou za kníže a Vykupitele, aby dal pokání a odpuštění hříchů lidu israelskému.', 'Sk 5:32': 'A my jsme svědky těch věcí, i Duch svatý, kterého Bůh dal těm, kteří ho poslouchají.“', 'Sk 5:33': 'Uslyševše to pukali hněvem a pomýšleli je usmrtit.', 'Sk 5:34': 'Ale jeden fariseus, jménem Gamaliel, učitel zákona u všeho lidu vážený, povstav ve veleradě, rozkázal, aby ty lidi na malou chvíli vyvedli ven,', 'Sk 5:35': 'a řekl k nim: „Muži israelští, dobře si rozmyslete při těchto lidech, co máte činiti.', 'Sk 5:36': 'Neboť před těmito dny povstal Theudas pravě, že jest někým (velikým) a přidrželo se ho počtem as čtyři sta mužů; byl však usmrcen, a všickni, kteří ho následovali, byli rozptýleni a zničeni.', 'Sk 5:37': 'Po něm povstal Juda Galilejský za dnů soupisu a svedl za sebou lid k odboji, také on zahynul, a všickni, kteří ho následovali, byli rozprášeni.', 'Sk 5:38': 'A proto, co se týká záležitosti nynější, pravím vám: Upusťte od těchto lidí a nechte je; neboť je-li z lidí záměr ten nebo to dílo, rozpadne se,', 'Sk 5:39': 'je-li však z Boha, nebudete moci je zrušiti; - abyste snad nebyli shledáni jako odbojní Bohu.“ I poslechli ho.', 'Sk 5:40': 'A povolavše k sobě apoštoly a zmrskavše je přikázali (jim), aby nemluvili již na základě jména Ježíšova a propustili je.', 'Sk 5:41': 'I šli z velerady s radostí nad tím, že byli hodni učiněni trpěti pohanu pro jméno Ježíšovo,', 'Sk 5:42': 'a nepřestávali každého dne ve chrámě i po domech učiti a zvěstovati Krista Ježíše.', 'Sk 6:1': 'V těchto dnech, když se rozmnožoval počet učeníků, nastala nevole Hellenistů proti Hebreům, že při denním podělování vdovy jejich se zanedbávaly.', 'Sk 6:2': 'Proto dvanáct apoštolů svolavše k sobě množství učeníků řekli: „Není záhodno, abychom my nechávajíce slova Božího, přisluhovali stolům.', 'Sk 6:3': 'Proto, bratři, vyhlédněte si ze sebe sedm mužů dobré pověsti, plných Ducha svatého a moudrosti, abychom je ustanovili k tomu úkonu,', 'Sk 6:4': 'my pak vytrváme při modlitbě a službě slova.“', 'Sk 6:5': 'I zalíbila se ta řeč všemu množství, a vyvolili Štěpána, muže plného víry a Ducha svatého, a Filipa a Prochora a Nikánora a Timóna a Parmenu a Mikuláše, (židovského) proselytu z Antiochie.', 'Sk 6:6': 'Ty představili apoštolům, a oni pomodlivše se vložili na ně ruce.', 'Sk 6:7': 'A slovo Páně rostlo a počet učeníků v Jerusalemě rozmáhal se velice, také četný zástup kněží poslouchal víry.', 'Sk 6:8': 'Štěpán pak jsa pln milosti a síly, činil veliké divy a zázraky v lidu.', 'Sk 6:9': 'I povstali někteří ze synagogy zvané Libertinských a Kyrenských a Alexandrijských a z těch, kteří byli z Cilicie a Asie, a se hádali se Štěpánem,', 'Sk 6:10': 'ale nemohli odolati moudrosti a Duchu, kterým mluvil.', 'Sk 6:11': 'Tu nastrojili muže, kteří řekli, že ho slyšeli mluviti slova rouhavá proti Mojžíšovi a proti Bohu.', 'Sk 6:12': 'A (tak) pobouřili lid a starší i zákoníky a obořivše se naň, uchopili ho a přivedli do velerady;', 'Sk 6:13': 'a postavili křivé svědky, kteří pravili: „Člověk tento nepřestává mluviti slova proti místu svatému a proti zákonu;', 'Sk 6:14': 'neboť jsme ho slyšeli, an pravil: „Ten ježíš Nazaretský zkazí toto místo a změní ustanovení, které nám dal Mojžíš.“', 'Sk 6:15': 'I pohlédli naň upřeně všichni, kteří zasedali ve veleradě, a uzřeli tvář jeho jako tvář anděla.', 'Sk 7:1': 'Velekněz však řekl: „Jest tomu tak?“', 'Sk 7:2': 'A on pravil: „Muži bratři a otcové, poslyšte: Bůh slávy ukázal se našemu otci Abrahamovi, když byl v Mesopotanii, prve než se usadil v Haranu', 'Sk 7:3': 'a řekl jemu: ,Vyjdi ze země své a z příbuzenstva svého a pojď do země, kterou ti ukáži.‘', 'Sk 7:4': 'I vyšel ze země chaldejské a bydlil v Haranu. A odtud po smrti otce jeho přeložil jej (Bůh) do země této, ve které vy nyní bydlíte.', 'Sk 7:5': 'Ale nedal mu v ní dědictví ani na píď, nýbrž zaslíbil mu ji dáti v držení, i potomstvu jeho po něm, a to v době když syna ještě neměl.', 'Sk 7:6': 'Ano Bůh mu řekl, že potomstvo jeho bude pohostinu v zemi cizí, a že je v službu podrobí a s ním zle nakládati budou po čtyři sta roků;', 'Sk 7:7': ',ale národ, jemuž sloužiti budou, souditi budu já,‘ pravil Bůh, ,a potom vyjdou a mně obětovati budou na místě tomto.‘', 'Sk 7:8': 'I dal mu úmluvu obřízkovou, a tak zplodil Isáka a obřezal ho dne osmého, a Isák Jakoba a Jakob dvanácte patriarchů.“ „', 'Sk 7:9': 'A patriarchové ze řevnivosti prodali Josefa do Egypta ale Bůh byl s ním', 'Sk 7:10': 'a vysvobodil ho ze všeho soužení jeho a dal mu milost i moudrost před Faraonem, králem egyptským, a (ten) ustanovil ho nejvyšším úředníkem nad Egyptem i nad celým domem svým.', 'Sk 7:11': 'Přišel však hlad a soužení veliké na celou zemi egyptskou i kananejskou, a otcové naši nenacházeli pokrmů.', 'Sk 7:12': 'Ale Jakob uslyšev, že v Egyptě jest obilí, poslal (tam) otce naše po prvé;', 'Sk 7:13': 'a po druhé byl Josef poznán od svých bratrů, a rod jeho byl zjeven Faraonovi.', 'Sk 7:14': 'Poslal pak Josef povolat svého otce Jakoba i všecko příbuzenstvo své, počtem sedmdesát pět duší.', 'Sk 7:15': 'I vstoupil Jakob do Egypta a umřel (tam) i otcové naši,', 'Sk 7:16': 'a byli přineseni do Sichemu a pochováni v hrobě, který byl Abraham koupil za stříbro od synů Hemora v Sichemu.', 'Sk 7:17': 'Když pak se přibližoval čas zaslíbení, které Bůh učinil Abrahamovi, lid vzrostl a rozmnožil se v Egyptě,', 'Sk 7:18': 'až povstal nad Egyptem jiný král, který neznal Josefa.', 'Sk 7:19': 'Ten uživ lsti proti pokolení našemu, trápil otce naše, aby odkládali nemluvňátka svá, by nezůstala na živě.“ „', 'Sk 7:20': 'V tom čase narodil se Mojžíš a byl Bohu milý; i byl chován po tři měsíce v domě otce svého,', 'Sk 7:21': 'a když byl odložen, vzala jej dcera Faraonova a vychovala si ho za syna.', 'Sk 7:22': 'I byl Mojžíš vzdělán ve vší moudrosti egyptské a byl mocný ve slovech i činech svých.', 'Sk 7:23': 'Když mu bylo čtyřicet roků plných, přišlo mu na mysl, aby navštívil své bratry, syny israelské.', 'Sk 7:24': 'A uzřev jednoho, an trpí bezpráví, zastal se ho a pomstil utiskovaného zabiv Egypťana.', 'Sk 7:25': 'Domníval se však, že bratři (z toho) vyrozumějí, že rukou jeho Bůh jim dává vysvobození; ale oni nesrozuměli.', 'Sk 7:26': 'A druhého dne objevil se u nich, když se vadili; i smiřoval je ku pokoji řka: ,Muži, jste bratři, proč ubližujete jeden druhému?‘', 'Sk 7:27': 'Ale ten, jenž činil bezpráví svému bližnímu, odehnal ho řka: ,Kdo tě ustanovil knížetem a soudcem nad námi?', 'Sk 7:28': 'Chceš snad mě zabíti, jako jsi včera zabil Egypťana?‘', 'Sk 7:29': 'I utekl Mojžíš pro to slovo a bydlil jako cizinec v zemi madiánské, kde zplodil dva syny.', 'Sk 7:30': 'A když uplynulo čtyřicet roků, ukázal se mu na poušti hory Sinaj anděl v ohnivém plameni keře.', 'Sk 7:31': 'Uzřev to Mojžíš, podivil se tomu zjevu, a když šel blíže, aby se podíval, zazněl k němu hlas (řkoucí):', 'Sk 7:32': ',Já jsem Bůh otců tvých, Bůh Abrahamův, Bůh Isákův a Bůh Jakobův‘. I zachvěl se Mojžíš a neosměloval se popatřit.', 'Sk 7:33': 'Ale Hospodin řekl jemu: ,Zuj obuv s nohou svých, neboť místo, na němž stojíš, jest půda svatá.', 'Sk 7:34': 'Viděl jsem utrpení lidu svého, který jest v Egyptě, a uslyšel jsem vzdechy jeho; i sestoupil jsem abych je vysvobodil. A nyní pojď, a pošlu tě do Egypta.‘', 'Sk 7:35': 'Tohoto Mojžíše, kteréhož odmítli řkouce: ,Kdo tě ustanovil knížetem a soudcem?‘ toho Bůh poslal jako kníže a vysvoboditele s rukou anděla, který se mu ukázal v keři.', 'Sk 7:36': 'Ten je vyvedl činiv divy a zázraky v zemi egyptské a v moři Rudém i na poušti po čtyřicet roků.', 'Sk 7:37': 'To jest ten Mojžíš, který řekl synům israelským: ,Proroka vzbudí vám Bůh z bratří vašich jako mne, toho poslouchejte.‘', 'Sk 7:38': 'To jest ten, jenž obcoval ve shromáždění na poušti s andělem, který k němu mluvil na hoře Sinaj, a s otci našimi, jenž obdržel slova života, aby je dal nám.', 'Sk 7:39': 'A toho otcové naši nechtěli poslouchati, nýbrž zavrhli jej a obrátili se ve svém srdci do Egypta,', 'Sk 7:40': 'řkouce k Aronovi: ,Udělej nám bohy, kteří by šli před námi, neboť o Mojžíšovi, který nás vyvedl z Egypta, nevíme, co se mu přihodilo.‘', 'Sk 7:41': 'I udělali v těch dnech tele a obětovali modle oběť a veselili se nad dílem rukou svých.', 'Sk 7:42': 'Ale Bůh odvrátil se a vydal je, aby sloužili tělesům nebeským, jakož jest psáno v knize proroků: ,Zdaliž jste mi přinášeli oběti krvavé a nekrvavé po čtyřicet roků na poušti, dome israelský? (Nikoliv.)', 'Sk 7:43': 'Ale pozdvihli (a nosili) jste stánek Molochův a hvězdu boha svého Remfama, obrazy to, které jste udělali, abyste se jim klaněli. I přesídlím vás za Babylon.‘“', 'Sk 7:44': '„Stánek svědectví měli otcové naši na poušti, jak jim nařídil Bůh, pravě k Mojžíšovi, aby jej udělal podle vzoru, kttrý byl viděl.', 'Sk 7:45': 'A ten přejavše otcové naši, pod Josuem také vnesli do země pohanů, které Bůh vyhnal před tváří otců našich, (a tak měli jej) až do dnů Davidových.', 'Sk 7:46': 'Ten nalezl milost před Bohem a prosil, aby směl vyhledati stánek Bohu Jakobovu.', 'Sk 7:47': 'Šalomom pak vystavěl mu dům.', 'Sk 7:48': 'Ale Svrchovaný nepřebývá v domech rukou udělaných, jak dí prorok:', 'Sk 7:49': ',Nebe jest mi trůnem, země podnožím nohou mých. Jaký dům mi vystavíte, praví Hospodin, aneb které jest místo mého odpočívání?', 'Sk 7:50': 'Zdaliž ruka má neučinila toho všeho?‘“', 'Sk 7:51': '„Tvrdošíjní a neobřezaní srdcem i ušima, vy se vždycky Duchu svatému protivíte, jak otcové vaši, tak i vy.', 'Sk 7:52': 'Kterého z proroků nepronásledovali otcové vaši? Ano i usmrtili ty, kteří předpovídali o příchodě toho Spravedlivého, jehož zrádci a vrahy jste se vy nyní stali,', 'Sk 7:53': 'vy, kteří jste přijali zákon k nařízení andělů, ale nezachovali jste ho.“', 'Sk 7:54': 'Slyšíce to pukali hněvem ve svém srdci a skřípali zuby na něho.', 'Sk 7:55': 'On však jsa pln Ducha svatého, pohleděl k nebi a uzřel slávu Boží a Ježíše, an stojí na pravici Boží.', 'Sk 7:56': 'I řekl: „Aj, vidím nebesa otevřená a Syna člověka státi na pravici Boží.“', 'Sk 7:57': 'Ale oni vzkřikše hlasem velikým, zacpali si uši a jednomyslně obořili se na něj.', 'Sk 7:58': 'A vyvrhše ho ven z města, kamenovali jej; při tom svědkové odložili vrchní roucha svá k nohám mládence, který slul Šavel.', 'Sk 7:59': 'I kamenovali Štěpána, kterýž se modlil a pravil: „Pane Ježíši, přijmi ducha mého.“', 'Sk 7:60': 'A pad na kolena zvolal hlasem velikým: „Pane, nepokládej jim toho za hřích.“ A to pověděv zesnul (v Pánu). Šavel pak souhlasil s usmrcením jeho.', 'Sk 8:1': 'V ten den povstalo veliké pronásledování proti církvi, která byla v Jerusalemě; i rozprchli se všickni po krajinách judských a samařských, kromě apoštolů.', 'Sk 8:2': 'Štěpána však pochovali muži bohabojní a zbudili pláč veliký nad ním.', 'Sk 8:3': 'Ale Šavel hubil církev; vcházeje do jednotlivých domů a jímaje muže i ženy, dával je do žaláře.', 'Sk 8:4': 'Nuže ti, kteří se rozprchli, chodili zvěstujíce slovo Boží.', 'Sk 8:5': 'Filip pak přišel do města Samaří a hlásal jim Krista.', 'Sk 8:6': 'I pozorovali zástupové jednomyslně, co Filip pravil, poslouchajíce a hledíce na zázraky, které činil;', 'Sk 8:7': 'neboť z mnoha těch, kteří měli duchy nečisté, (tito) vycházeli s křikem velikým, a mnoho ochrnulých i kulhavých bylo uzdraveno.', 'Sk 8:8': 'Nastala proto veliká radost v tom městě.', 'Sk 8:9': 'Ale v městě byl (již) dříve jakýsi muž, jménem Šimon, který provozoval čarodějství a sváděl lid samařský říkaje, že jest někým velikým.', 'Sk 8:10': 'Pozorovali jej všickni, malí i velcí, říkajíce: „Tento jest moc Boží, která slove Velikou.“', 'Sk 8:11': 'Pozorovali jej pak proto, poněvadž je svými čáry po dlouhý čas mámil.', 'Sk 8:12': 'Ale když uvěřili Filipovi hlásajícímu o království Božím, dávali se pokřtíti ve jménu Ježíše Krista, muži i ženy.', 'Sk 8:13': 'Ano i Šimon sám uvěřil a dav se pokříti držel se Filipa; a vida, any se dějí divy a zázraky veliké, žasl a divil se.', 'Sk 8:14': 'Uslyševše pak apoštolé, kteří byli v Jerusalemě, že Samaří přijalo slovo Boží, poslali k nim Petra a Jana.', 'Sk 8:15': 'Ti přišedše modlili se za ně, aby přijali Ducha svatého;', 'Sk 8:16': 'neboť ještě nepřišel na nikoho z nich, nýbrž toliko pokřtěni byli ve jméno Pána Ježíše.', 'Sk 8:17': 'I vzkládali na ně ruce, a oni přijímali Ducha svatého.', 'Sk 8:18': 'Ale Šimon uzřev, že vzkládáním rukou apoštolů uděluje se Duch svatý, přinesl jim peníze', 'Sk 8:19': 'a řekl: „Dejte i mně tu moc, aby každý, na koho bych vložil ruce, přijal Ducha svatého.“ Petr však řekl jemu:', 'Sk 8:20': '„Ať přijdou v záhubu peníze tvé i s tebou, protože jsi se domníval, že daru Božího lze nabýti penězi.', 'Sk 8:21': 'Nemáš podílu ani losu v této věci, neboť srdce tvé není upřímné před Bohem.', 'Sk 8:22': 'Proto čiň pokání ze své špatnosti a pros Boha, zdali ti snad bude odpuštěn ten záměr srdce tvého,', 'Sk 8:23': 'neboť vidím, že jsi v žluči hořkosti a ve vazbě nepravosti.“', 'Sk 8:24': 'Odpověděv pak Šimon řekl: „Modlete se vy za mne k Pánu, aby nepřišlo na mne nic z toho, co jste pravili.“', 'Sk 8:25': 'A oni osvědčivše a promluvivše slovo Páně, vraceli se do Jerusalema a kázali evangelium mnoha osadám samařským.', 'Sk 8:26': 'Anděl Páně však pravil k Filipovi: „Vstaň a jdi ku poledni na cestu, která vede od Jerusalema do Gazy; tať jest pustá.“', 'Sk 8:27': 'I vstal a šel. A hle, (byl tam) muž Ethiop, komorník, mocný dvořenín královny ethiopské Kandáke, který byl nade všemi poklady jejími. Byl přijel do Jerusalema se klaněti', 'Sk 8:28': 'a (nyní) se vracel sedě na svém voze a čta proroka Isaiáše.', 'Sk 8:29': 'I řekl Duch svatý Filipovi: „Přistup a přidrž se vozu tohoto.“', 'Sk 8:30': 'A Filip přiběh uslyšel ho, an čte proroka Isaiáše; i řekl: „Rozumíš-li snad tomu, co čteš?“', 'Sk 8:31': 'On pak řekl: „A kterak bych mohl, nevyloží-li mi někdo?“ I prosil Filipa, aby vstoupil a posadil se k němu.', 'Sk 8:32': 'Bylo pak místo Písma, které četl, toto: „Jako ovce k zabití veden jest a jako beránek před tím, který ho stříhá, oněmí, tak neotevřel úst svých.', 'Sk 8:33': 'V ponížení soud jeho zrušen jest. Kdo vypraví rod jeho? Neboť odňat bude ze země život jeho.“', 'Sk 8:34': 'I promluvil komorník k Filipovi slovy: „Prosím tě, o kom to mluví prorok? o sobě-li čili o někom jiném?“', 'Sk 8:35': 'A tu Filip otevře v ústa svá a počav od toho Písma, zvěstoval mu Ježíše.', 'Sk 8:36': 'A jak jeli cestou, přijeli k jedné vodě; i řekl komorník: „Hle, tu voda, co zbraňuje, abych nebyl pokřtěn?“', 'Sk 8:37': 'Filip pak řekl: „Věříš-li z celého srdce, může to býti.“ A on odpověděl: „Věřím, že Ježíš Kristus jest Syn Boží.“', 'Sk 8:38': 'I rozkázal zastaviti vůz, a oba sestoupili do vody, Filip i komorník, a pokřtil ho.', 'Sk 8:39': 'Když však vystoupili z vody, Duch Páně pojal Filipa, a komorník neviděl ho více; jel tedy svou cestou raduje se,', 'Sk 8:40': 'Filip pak ocitl se v Azotě a chodě kázal evangelium všem městům, až přišel do Cesaree.', 'Sk 9:1': 'Ale Šavel soptě ještě hrozbou i vraždou proti učeníkům Páně, přistoupil k veleknězi', 'Sk 9:2': 'a žádal od něho listů do Damašku k synagogám, aby nalezne-li (tam) některé následovníky toho učení, muže i ženy, přivedl je svázané do Jerusalema.', 'Sk 9:3': 'Stalo se však, když byl na cestě a se blížil k Damašku, že jej náhle obklíčilo světlo s nebe,', 'Sk 9:4': 'a on pad na zem uslyšel hlas, an k němu praví: „Šavle, Šavle, proč mě pronásleduješ?“', 'Sk 9:5': 'On pak řekl: „Kdo jsi, Pane?“ A on: „Já jsem Ježíš, jehož ty pronásleduješ. Ale tvrdo ti bude proti ostnu kopati.“', 'Sk 9:6': 'Tu on chvěje se a žasna pravil: „Pane, co chceš, abych činil?“ A Pán k němu: „Vstaň a jdi do města, a tam poví se tobě, co máš činiti.“', 'Sk 9:7': 'Ti muži však, kteří šli s ním, stáli ohromeni, slyšíce hlas, ale nikoho nevidouce.', 'Sk 9:8': 'I vstal Šavel se země a otevřev oči neviděl nic. Pojavše ho tedy za ruku, uvedli jej do Damašku;', 'Sk 9:9': 'i byl tam tři dni nevida, a nejedl ani nepil.', 'Sk 9:10': 'Byl pak v Damašku jeden učeník jménem Ananiáš; i řekl k němu Pán u vidění: „Ananiáši!“ A on řekl: „Tu jsem, Pane.“', 'Sk 9:11': 'A Pán k němu: „Vstaň a jdi do ulice, která slove Přímá, a vyhledej v domě Judově muže jménem Šavla z Tarsu, neboť hle, modlí se.“', 'Sk 9:12': '(I viděl u vidění muže jménem Ananiáše, an přichází a naň vzkládá ruce, aby opět prohlédl.)', 'Sk 9:13': 'Ananiáš však odpověděl: „Pane, slyšel jsem od mnohých o tom muži, kolik zlého učinil tvým věřícím v Jerusalemě.', 'Sk 9:14': 'A zde má moc od velekněží spoutati všecky, kteří vzývají jméno tvé.“', 'Sk 9:15': 'I řekl Pán k němu: ,Jdi, neboť tento (muž) jest nástrojem ode mne vyvoleným, aby nesl jméno mé před pohany a krále i syny israelské;', 'Sk 9:16': 'já zajisté ukáži mu, kolik musí trpěti pro jméno mé.“', 'Sk 9:17': '„I odešel Ananiáš a vešed do domu vložil naň ruce a řekl: „Bratře Šavle, Pán Ježíš, jenž se ti ukázal na cestě, kterou jsi přicházel, poslal mě, abys prohlédl a naplněn byl Duchem svatým.“', 'Sk 9:18': 'A hned spadly s očí jeho jako lupiny a prohlédl; i vstal a dal se pokřtíti.', 'Sk 9:19': 'A přijav pokrm posilnil se. Pobyl pak několik dní s učeníky, kteří byli v Damašku,', 'Sk 9:20': 'a hned hlásal v synagogách Ježíše, že totiž on jest Syn Boží.', 'Sk 9:21': 'I žasli všickni, kteří ho slyšeli, a pravili: „Není-li to ten, jenž hubil v Jerusalemě ty, kteří vzývali to jméno, a sem k tomu konci přišel, aby je spoutal a dovedl k velekněžim?“', 'Sk 9:22': 'Ale Šavel počínal si statečněji a statečněji a uváděl v rozpaky židy, kteří bydlili v Damašku, dokazuje, že tento jest Vykupitel.', 'Sk 9:23': 'Když pak uplynulo mnoho dní, uradili se židé vespolek, že ho zabijí,', 'Sk 9:24': 'ale úmysl jejich byl oznámen Pavlovi. Oni pak hlídali i u bran dnem i nocí, aby ho zabili,', 'Sk 9:25': 'avšak učeníci vzavše jej, v noci ho vypustili zdí městskou spustivše jej v koši.', 'Sk 9:26': 'Přišed pak do Jerusalema, pokoušel se připojiti k učeníkům; ale všickni báli se ho nevěříce, že jest učeníkem.', 'Sk 9:27': 'Barnabáš však pojav ho uvedl jej k apoštolům a vypravoval jim, kterak na cestě uzřel Pána, a že k němu mluvil, a jak v Damašku mluvil neohroženě ve jménu Ježíšově.', 'Sk 9:28': 'I obcoval s nimi v Jerusalemě vcházeje i vycházeje a mluvě neohroženě ve jménu Páně.', 'Sk 9:29': 'A mluvil a přel se také s Hellenisty, ale oni usilovali ho usmrtiti.', 'Sk 9:30': 'Zvěděvše to bratří, dovedli ho do Cesaree a poslali jej do Tarsu.', 'Sk 9:31': 'Církev tedy po celém Judsku i po Galileji a Samařsku měla pokoj, vzdělávajíc se a žijíc v bázni Boží; a rozmnožovala se potěchou Ducha svatého.', 'Sk 9:32': 'Stalo se pak, že Petr obcházeje všecky, přišel také ke věřícím, kteří bydlili v Lyddě.', 'Sk 9:33': 'Tam nalezl jednoho člověka, jménem Eneáše, který ležel již osm roků na loži jsa ochrnulý.', 'Sk 9:34': 'I řekl mu Petr: „Eneáši, Pán Ježíš Kristus tě uzdravuje; vstaň a ustel si“. A hned vstal;', 'Sk 9:35': 'a viděli ho všichni, kteří bydlili v Lyddě a Saroně, i obrátili se ku Pánu.', 'Sk 9:36': 'V Joppe pak byla jedna učenice, jmenem Tabita, to jest v překladě Gazela. Ta byla plna dobrých skutků i almužen, které činila.', 'Sk 9:37': 'Stalo se pak v těch dnech, že se roznemohla a zemřela; i umyli ji a položili v síni hořejší.', 'Sk 9:38': 'A poněvadž Lydda byla blízko od Joppe, učeníci uslyševše, že tam jest Petr, poslali k němu dva muže s prosbou: „Neobtěžuj se přijíti až k nám.“', 'Sk 9:39': 'I vstal a šel s nimi, a když přišel, uvedli ho do síně hořejší, a tu obstoupili ho všecky vdovy plačíce a ukazujíce mu sukně i pláště, které jim udělala Gazela jsouc ještě s nimi.', 'Sk 9:40': 'Petr však vypustiv všecky ven a pad na kolena pomodlil se a obrátiv se k tělu řekl: „Tabito, vstaň.“ I otevřela oči své a uzřevši Petra posadila se.', 'Sk 9:41': 'Podav pak jí ruku pozdvihl jí, a povolav věřící i vdovy představil ji živou.', 'Sk 9:42': 'I přišlo to ve známost po celém Joppe, a mnozí uvěřili v Pána.', 'Sk 9:43': 'Zůstal pak po mnoho dní v Joppe u jakéhosi Šimona, koželuha.', 'Sk 10:1': 'V Cesarei žil jeden muž, jménem Kornelius, setník tak zvané čety italské,', 'Sk 10:2': 'jenž byl nábožný a bohabojný s veškerým domem svým a dával lidu mnoho almužen a se modlil k Bohu povždy.', 'Sk 10:3': 'Ten uzřel u vidění zřejmě as v devátou hodinu denní anděla Božího, an k němu vešel a mu řekl: „Korneli“.', 'Sk 10:4': 'Ale on pohleděv naň a byv pojat bázní řekl: „Co jest pane?“ I řekl mu: „Modlitby tvé i almužny tvé vstoupily na paměť před Bohem.', 'Sk 10:5': 'Ale nyní pošli muže do Joppe a povolej k sobě jistého Šimona, kterýž má přijmí Petr.', 'Sk 10:6': 'On jest pohostinu u jakéhosi Šimona koželuha, jenž má dům u moře, (ten poví ti, co máš učiniti).“', 'Sk 10:7': 'A když odešel anděl, který byl k němu mluvil, povolal dva ze svých služebníků a jednoho nábožného vojína z těch, kteří mu byli podřízeni,', 'Sk 10:8': 'a vypověděv jim všecko, poslal je do Joppe.', 'Sk 10:9': 'Druhého dne, když byli na cestě a se přibližovali k městu, Petr vystoupiv na střechu, aby se pomodlil, - bylo kolem poledne.', 'Sk 10:10': 'Tu zlačněl a chtěl pojísti. Když však mu přistrojovali, připadlo naň vytržení mysli;', 'Sk 10:11': 'i uzřel nebe otevřené a jakousi nádobu jako veliké prostěradlo, ana se snáší dolů jsouc spouštěna za čtyři cípy s nebe na zem;', 'Sk 10:12': 'v ní byli všichni čtvernožci a plazi pozemští a ptáci nebeští.', 'Sk 10:13': 'I zazněl k němu hlas: „Vstaň Petře, bij a jez!“', 'Sk 10:14': 'Ale Petr řekl: „Nikoli, Pane, neboť jsem nikdy nejedl nic poskvrněného a nečistého.“', 'Sk 10:15': 'A hlas opět, po druhé (řekl) k němu: „Co Bůh očistil, ty neprav býti poskvrněným“.', 'Sk 10:16': 'To se stalo po třikrát; a hned (nato) vzata jest nádoba do nebe.', 'Sk 10:17': 'Když pak Petr sám u sebe byl na rozpacích o tom, co by znamenalo to vidění, které byl viděl, hle muži od Kornelia vyslaní, doptavše se na dům Šimonův, stanuli přede dveřmi', 'Sk 10:18': 'a zavolavše tázali se, jeli tu pohostinu Šimon, příjmím Petr.', 'Sk 10:19': 'Mezitím však, co Petr přemýšlel o vidění, Duch řekl jemu: „Hle, tři muži hledají tě;', 'Sk 10:20': 'vstaň tedy, sestup dolů a jdi s nimi nic se nerozpakuje, neboť já jsem je poslal“.', 'Sk 10:21': 'I sestoupil Petr k těm mužům a řekl: „Hle já jsem ten, jehož hledáte; pro kterou příčinu jste přišli?“', 'Sk 10:22': 'Oni pak řekli: „Setník Kornelius, muž spravedlivý a bohabojný, jenž jest dobře osvědčen od celého národa židovského, dostal napomenutí od anděla svatého, aby tě povolal do svého domu a poslechl poučení od tebe“.', 'Sk 10:23': 'Pozvav je tedy dovnitř, přijal je pohostinu. Druhého pak dne vstav šel s nimi, a někteří z bratří joppenských ho doprovodili.', 'Sk 10:24': 'Den nato přišel do Cesaree, Kornelius pak očekával jich, pozvav k sobě své příbuzné a nejdůvěrnější přátele.', 'Sk 10:25': 'A když Petr byl již na tom, aby vešel, Kornelius vyšel mu naproti a pad k nohám jeho poklonil se.', 'Sk 10:26': 'Ale Petr pozdvihl ho řka: „Vstaň, i já jsem člověk“.', 'Sk 10:27': 'A rozmlouvaje s ním vešel dovnitř a nalezl tam četné shromáždění.', 'Sk 10:28': 'I řekl k nim: „Vy víte, jak nedovoleno jest muži židu připojovat se neb přistupovat k muži jiného pokolení; ale mně ukázal Bůh, abych žádného člověka nenazýval poskvrněným neb nečistým.', 'Sk 10:29': 'Proto byv povolán přišel jsem bez zdráhání. Ptám se vás tedy, pro kterou příčinu jste mne povolali?“', 'Sk 10:30': 'A Kornelius řekl: „Před čtyřmi dny, právě v tuto hodinu devátou modlil jsem se ve svém domě, a hle, přede mnou stanul muž v rouše bílém a řekl:', 'Sk 10:31': ',Korneli, vyslyšena jest modlitba tvá, a tvých almužen vzpomenuto jest před Bohem.', 'Sk 10:32': 'Pošli tedy do Joppe a povolej si Šimona, příjmím Petra; ten jest pohostinu v domě koželuha Šimona u moře.‘', 'Sk 10:33': 'Ihned tedy poslal jsem k tobě, a ty jsi dobře učinil, žes přišel. Nuže my všickni stojíme nyní před tebou, abychom uslyšeli všecko, co ti jest přikázáno od Pána.“', 'Sk 10:34': 'Tu Petr otevřev ústa svá řekl: „Vpravdě shledávám, že Bůh nehledí na osobu,', 'Sk 10:35': 'nýbrž v každém národě jest mu příjemný, kdo se ho bojí a činí spravedlnost.', 'Sk 10:36': 'Bůh poslal (své) slovo svým synům israelským, zvěstuje pokoj skrze Ježíše Krista. Ten jest pánem všech.', 'Sk 10:37': 'Vy znáte tu událost, která se stala po celém Judsku, počínajíc od Galilee po křtu, který hlásal Jan,', 'Sk 10:38': 'o Ježíši totiž Nazaretském, kterak ho Bůh pomazal Duchem svatým a mocí, a kterak on chodil dobře čině a uzdravuje všecky posedlé od ďábla, neboť Bůh byl s ním.', 'Sk 10:39': 'A my jsme svědky všeho toho, co činil v krajině judské i v Jerusalemě, jehož i usmrtili pověsivše na dřevo.', 'Sk 10:40': 'Toho Bůh vzkřísil třetího dne a dal mu, aby se ukázal viditelně,', 'Sk 10:41': 'nikoli všemu lidu, nýbrž svědkům od Boha předřízeným, totiž nám, kteří jsme s ním jedli a pili po jeho zmrtvýchvstání.', 'Sk 10:42': 'I přikázal nám, abychom hlásali lidu a svědčili, že on jest ten, jenž byl od Boha ustanoven soudcem živých i mrtvých.', 'Sk 10:43': 'Jemu všichni proroci vydávají svědectví, že skrze jméno jeho dostanou odpuštění hříchů všichni, kdo v něho věří“.', 'Sk 10:44': 'Když Petr ještě mluvil tato slova, připadl Duch svatý na všecky, kteří to slovo slyšeli.', 'Sk 10:45': 'I užasli věřící z obřízky, kteří přišli s Petrem, že také na pohany vylila se milost Ducha svatého,', 'Sk 10:46': 'slyšeli je totiž, ani mluví jazyky a velebí Boha.', 'Sk 10:47': 'Tu promluvil Petr: „Může-liž kdo zabrániti vody, aby nebyli pokřtěni ti, kteří přijali Ducha svatého, jako i my?“', 'Sk 10:48': 'I rozkázal je pokřtíti ve jménu (Pána) Ježíše Krista. Nato prosili ho, aby pobyl u nich několik dní.', 'Sk 11:1': 'Uslyšeli však apoštolé a ti bratři, kteří byli v Judsku, že i pohané přijali slovo Boží.', 'Sk 11:2': 'A když Petr přišel do Jerusalema, domlouvali mu ti, kteří byli z obřízky,', 'Sk 11:3': 'řkouce: „Proč jsi vešel k mužům neobřezaným a jedl s nimi?“', 'Sk 11:4': 'Tu Petr počav vykládati jim to pořádkem řka:', 'Sk 11:5': '„Já jsem byl v městě Joppe a se modlil, a tu jsem uzřel u vytržení mysli vidění, jakousi nádobu jako veliké prostěradlo, ano se snáší dolů, jsouc spouštěno za čtyři cípy s nebe; i přišlo až ke mně.', 'Sk 11:6': 'Pohlédnuv do něho, zpozoroval a uzřel jsem čtvernožce pozemské i šelmy a plazy a ptactvo nebeské. Uslyšel jsem však také hlas, který mi pravil:', 'Sk 11:7': ',Vstaň, Petře, bij a jez.‘', 'Sk 11:8': 'I řekl jsem: ,Nikoli, Pane, neboť nikdy nevešlo nic poskvrněného neb nečistého do úst mých.‘', 'Sk 11:9': 'A hlas odpověděl po druhé s nebe: ,Co Bůh očistil, ty neprav býti poskvrněným.‘', 'Sk 11:10': 'To stalo se po třikrát; a všecko bylo zase vzato do nebe.', 'Sk 11:11': 'A hle, hned nato stanuli tři muži u domu, ve kterém jsem byl, byvše posláni ke mně z Cesaree,', 'Sk 11:12': 'i řekl mi Duch, abych šel nic se nerozpakuje. Šlo pak se mnou i těchto šest bratří, a vešli jsme do domu toho muže.', 'Sk 11:13': 'I vypravoval nám, kterak uzřel ve svém domě anděla, an postaviv se řekl: ,Pošli do Joppe a povolej k sobě Šimona, příjmím Petra;', 'Sk 11:14': 'ten promluví k tobě slova, skrze něž budeš spasen ty i veškeren dům tvůj.‘', 'Sk 11:15': 'Když pak jsem počal mluviti, připadl Duch svatý na ně jako i na nás na počátku.', 'Sk 11:16': 'I rozpomenul jsem se na slovo Páně, jak pravil: Jan křtil vodou, vy však budete pokřtěni Duchem svatým.‘', 'Sk 11:17': 'Jestli tedy Bůh dal jim stejnou milost jako i nám, kteří jsme uvěřili v Pána ježíše Krista, kdo byl jsem já, abych mohl zabrániti Bohu?“', 'Sk 11:18': 'Uslyševše to upokojili se a velebili Boha řkouce: „Tedy také pohanům dal Bůh pokání k životu.“', 'Sk 11:19': 'Ti tedy, kteří se byli rozprchli před soužením povstalým pro Štěpána, přišli až do Fenicie a na Kypros i do Antiochie, nehlásajíce slova nikomu leč jedině židům.', 'Sk 11:20': 'Byli však mezi nimi také někteří muži z Kypru a Kyreny, kteří přišedše do Antiochie mluvili též k pohanům, zvěstujíce jim Pána Ježíše.', 'Sk 11:21': 'A ruka Páně byla s nimi, a veliký počet, jenž uvěřil, obrátil se ku Pánu.', 'Sk 11:22': 'I přišla pověst o tom k uším církve, která byla v Jerusalemě, a poslali Barnabáše až do Antiochie.', 'Sk 11:23': 'Ten přišed a uzřev milost Boží, zaradoval se a napomínal všecky, aby v předsevzetí srdce svého vytrvali v Pánu,', 'Sk 11:24': 'neboť byl to muž dobrý a plný Ducha svatého a víry. I přidal se značný zástup ku Pánu.', 'Sk 11:25': 'Šel tedy (Barnabáš) do Tarsu, aby vyhledal Šavla, a naleznuv jej přivedl ho do Antiochie.', 'Sk 11:26': 'I pobyli spolu v té církvi po celý rok a vyučili zástup značný, takže v Antiochii nejprve byli učeníci nazváni křesťany.', 'Sk 11:27': 'V těchto dnech však proroci přišli z Jerusalema do Antiochie,', 'Sk 11:28': 'a jeden z nich, jménem Agabus, povstav naznačil skrze Ducha svatého, že bude veliký hlad po celém okrsku zemském; ten povstal za Klaudia.', 'Sk 11:29': 'I ustanovili se učeníci na tom, že každý z nich podle toho, jak kdo co má, pošle (něco) ku podpoře bratřím, kteří přebývali v Judsku.', 'Sk 11:30': 'To skutečně také učinili, poslavše to starším po Barnabášovi a Šavlovi.', 'Sk 12:1': 'V tom čase král Herodes vztáhl ruce, aby soužil některé z církve.', 'Sk 12:2': 'I dal usmrtit mečem Jakuba, bratra Janova,', 'Sk 12:3': 'a vida, že se to líbí židům, dal jmouti i Petra. Byly však (právě)velikonoce.', 'Sk 12:4': 'Uchopiv ho tedy vsadil jej do vězení a dal ho hlídati čtyřem oddělením vojínů o čtyřech mužích v úmyslu, že po velikonocích vyvede ho lidu.', 'Sk 12:5': 'I byl Petr sice hlídán ve vězení, ale modlitba konala se za něj od církve k Bohu bez ustání.', 'Sk 12:6': 'Když pak Herodes chtěl již jej vyvésti, Petr spal té noci mezi dvěma vojíny spoután dvěma řetězy, a strážní přede dveřmi hlídali vězení.', 'Sk 12:7': 'A hle, anděl Páně postavil se u (něho) a světlo zazářilo v obydlí; a udeřiv Petra v bok, vzbudil ho a řekl: „Vstaň rychle.“ A řetězy spadly s rukou jeho.', 'Sk 12:8': 'Řekl pak anděl k němu: „Opaš se a přivaž si dole sandály.“ I učinil tak. A řekl mu: „Oděj se pláštěm mým a pojď za mnou.“', 'Sk 12:9': 'I vyšel a šel za ním; a nevěděl že jest skutečnost to, co se dělo skrze anděla, nýbrž domníval se, že má vidění.', 'Sk 12:10': 'Prošedše pak stráží první i druhou, přišli ku bráně železné, která vede do města; ta otevřela se jim sama. A vyšedše přešli jednu ulici, a hned na to odstoupil anděl od něho.', 'Sk 12:11': 'A tu Petr přišed sám k sobě řekl: „Nyní vím pravdivě, že Pán poslal anděla svého a vytrhl mě z ruky Herodovy a ze všeho očekávání lidu židovského.“', 'Sk 12:12': 'A seznav to přišel k domu Marie, matky Jana příjmím Marka, kde byli (bratři) u velikém počtu shromážděni a se modlili.', 'Sk 12:13': 'Když pak tloukl na dvéře vchodu, přišla děvečka jménem Rode,', 'Sk 12:14': 'a poznavši hlas Petrův, pro radost neotevřela vchodu, nýbrž běžela dovnitř a pověděla, že Petr stojí před vchodem.', 'Sk 12:15': 'Oni však jí řekli: „Blázníš-li?“ Ale ona ujišťovala, že tomu tak jest. I řekli: „Jest to anděl jeho“.', 'Sk 12:16': 'Petr však tloukl pořád. I otevřeli a uzřevše ho užasli.', 'Sk 12:17': 'Ale on pokynuv jim rukou, aby mlčeli, vypravoval jim, kterak ho Pán vyvedl z vězení; a řekl: „Povězte to Jakubovi a bratřím.“ A vyšed odebral se na jiné místo.', 'Sk 12:18': 'Když pak se rozednilo, bylo nemalé zděšení mezi vojíny, co se stalo s Petrem.', 'Sk 12:19': 'Herodes však dal jej hledati a když ho nenalezl, vyslechnuv stráže kázal je odpraviti. A odebrav se z Judska do Cesaree přebýval tam.', 'Sk 12:20': 'Byl pak (Herodes) velice rozhněván na Týřany a Sidoňany. Ale oni přišli jednomyslně k němu a získavše králova komorníka Blasta, žádali za pokoj, neboť území jejich brala výživu z území králova.', 'Sk 12:21': 'V ustanovený den Herodes oblečen v roucho královské posadil se na trůn a činil k nim řeč;', 'Sk 12:22': 'lid pak provolával: „Toť Boží hlas, a ne lidský“.', 'Sk 12:23': 'Ale ihned ranil jej anděl Páně, protože nevzdal pocty Bohu, a byv prožrán od červů skonal.', 'Sk 12:24': 'Slovo Páně však rostlo a se rozmnožovalo.', 'Sk 12:25': 'Barnabáš pak a Šavel vykonavše službu(svou) a vzavše s sebou Jana příjmím Marka vrátili se z Jerusalema.', 'Sk 13:1': 'Byli pak v Antiochii při tamější církvi proroci a učitelé, (mezi nimi) Barnabáš a Šimon, příjmím Niger, a Lucius z Kyreny, a Manahen, jenž byl spolu vychován s tetrarchou Herodem, a Šavel.', 'Sk 13:2': 'Když oni konali Pánu služby Boží a se postili, řekl jim Duch svatý: „Oddělte mi Barnabáše a Šavla k dílu, ke kterému jsem je povolal“.', 'Sk 13:3': 'Tu postivše a pomodlivše se a vloživše na ně ruce propustili je.', 'Sk 13:4': 'A oni jsouce vysláni od Ducha svatého, odešli do Seleucie a odtud plavili se na Kypros.', 'Sk 13:5': 'A přišedše do Salaminy, kázali slovo Boží v synagogách židovských; měli však (s sebou) i Jana jako přisluhovatele.', 'Sk 13:6': 'A když prošli celý ostrov až k Pafu, nalezli jednoho muže židovského jménem Barjesu, jenž byl čarodějem a nepravým prorokem;', 'Sk 13:7': 'on byl u prokonsula Sergia Pavla, muže rozumného. Tento povolav k sobě Barnabáše a Pavla, žádal poslechnouti slovo Boží.', 'Sk 13:8': 'Ale Elimasčaroděj, (tak totiž se překládá jméno jeho), odporoval jim, chtěje prokonsula odvrátiti od víry.', 'Sk 13:9': 'Šavel kterýž také Pavel slove, naplněn byv Duchem svatým, pohleděl naň', 'Sk 13:10': 'a řekl: „(Člověče) plný všeliké lsti a zchytralosti, synu ďáblův, nepříteli veškeré spravedlnosti, nepřestaneš převraceti přímé cesty Páně?“', 'Sk 13:11': 'A nyní hle, ruka Páně nad tebou, i budeš slepý nevida slunce až časem svým.“ A ihned připadla na něho mrákota a tma a jda kolem hledal někoho, jenž by ho vedl za ruku.', 'Sk 13:12': 'Tu prokonsul uzřev, co se stalo, uvěřil žasna nad učením Páně.', 'Sk 13:13': 'Odpluvše od Pafu přišli Pavel a jeho průvodci do Perge v Pamfylii. Jan však odloučiv se od nich vrátil se do Jerusalema.', 'Sk 13:14': 'Ale oni prošedše (krajinu) od Perge, dostali se do Antiochie v Pisidii a všedše do synagogy v den sobotní posadili se.', 'Sk 13:15': 'Po čtení Zákona a Proroků však vzkázali jim představení synagogy: „Muži-bratři, máte-li nějaké slovo povzbuzující k lidu, mluvte.“', 'Sk 13:16': 'A tu Pavel povstav a pokynul rukou řekl: „Muži israelští a všichni, kteří se bojíte Boha, poslyšte:', 'Sk 13:17': 'Bůh tohoto lidu israelského vyvolil si otce naše a povýšil lid, když jako cizinci obývali v zemi egyptské, a vyvedl je z ní ramenem povýšeným', 'Sk 13:18': 'a po dobu čtyřiceti roků snášel chování jejich na poušti', 'Sk 13:19': 'a zahubiv sedm kmenů v zemi kananejské, rozdělil mezi ně losem zemi jejich,', 'Sk 13:20': 'a to asi po čtyřech stech a padesáti letech; potom dal jim soudce až do proroka Samuela.', 'Sk 13:21': 'Nato požádali za krále; i dal jim Bůh Saula, syna Kisova, muže z pokolení Benjamínova, a to po čtyřicet roků.', 'Sk 13:22': 'A když jej odstranil, vzbudil jim Davida za krále, jemuž i svědectví vydal řka: ,Nalezl jsem Davida, syna Jesseova, muže podle srdce svého, který bude činiti všecku vůli mou.‘', 'Sk 13:23': 'To jest ten, z jehož potomstva Bůh podle zaslíbení svého vyvedl lidu israelskému Spasitele, Ježíše,', 'Sk 13:24': 'když byl dříve Jan před jeho vystoupením hlásal křest pokání všemu lidu israelskému.', 'Sk 13:25': 'A když Jan dokonával běh svůj, řekl: ,Já nejsem ten, za koho mě máte, nýbrž hle, po mě přichází ten, jemuž nejsem hoden rozvázati obuvi na nohou.‘', 'Sk 13:26': '„Muži-bratři, synové rodu Abrahamova a vy všichni, kteří se bojíte Boha, vám jest posláno slovo o té spáse;', 'Sk 13:27': 'neboť obyvatelé jerusalemští a náčelníci jejich, nepoznavše ho jakož ani hlasů prorockých, které se čítají každou sobotu, naplnili je tím, že ho odsoudili,', 'Sk 13:28': 'a žádali na Pilátovi, aby byl odpraven, ačkoliv na něm nenalezli žádné příčiny k smrti.', 'Sk 13:29': 'A když dokonali všecko, co bylo o něm psáno, sňali ho se dřeva a položili do hrobu.', 'Sk 13:30': 'Ale Bůh vzkřísil ho z mrtvých třetího dne,', 'Sk 13:31': 'a on ukazoval se po mnoho dní těm, kteří s ním byli vstoupili z Galilee do Jerusalema, a kteří nyní jsou jeho svědky před lidem.', 'Sk 13:32': 'I my zvěstujeme vám o tom zaslíbení, které se stalo našim otcům,', 'Sk 13:33': 'že Bůh je naplnil na dítkách jejich, na nás, vzkřísiv Ježíše jakož i psáno jest v žalmě druhém: ,Syn můj jsi ty, já dnes zplodil jsem tebe.‘', 'Sk 13:34': 'Že však ho vzkřísil z mrtvých, jako toho, jenž nemá již navraceti se ku porušení, pověděl takto: ,Dám vám Davidovy věci svaté, věrné.‘', 'Sk 13:35': 'Proto i na jiném místě praví: ,Nedopustíš, aby tvůj světec zakusil porušení.‘', 'Sk 13:36': 'Neboť David slouživ za svého věku vůli Boží, zesnul a byl pochován ke svým otcům, i zakusil porušení;', 'Sk 13:37': 'ten však, jejž Bůh vzkřísil, nezakusil porušení.“ ', 'Sk 13:38': '„Známo proto budiž vám, muži-bratři, že skrze něho zvěstuje se vám odpuštění hříchů a že ode všeho, od čeho jste nemohli býti ospravedlněni v zákoně Mojžíšově,', 'Sk 13:39': 'v něm bývá ospravedlněn každý, kdo věří.', 'Sk 13:40': 'Hleďte tedy ať nepřijde na vás to, co pověděno jest v Prorocích:', 'Sk 13:41': ',Vizte, pohrdači, a divte se a zhyňte; neboť já udělám dílo za dnů vašich, dílo, o němž neuvěříte, bude-li je vám kdo vypravovati.‘“', 'Sk 13:42': 'Když pak vycházeli, prosili je, aby jim mluvili ta slova (také) sobotu příští.', 'Sk 13:43': 'A když bylo shromáždění rozpuštěno, mnoho židů a zbožných proselytů šlo za Pavlem a Barnabášem, a ti promlouvajíce k nim napomínali je, aby vytrvali v milosti Boží.', 'Sk 13:44': 'Příští sobotu pak sešlo se téměř celé město poslechnout slovo Boží.', 'Sk 13:45': 'Ale židé uzřevše zástupy, naplnili se řevnivostí a rouhajíce se odpírali tomu, co Pavel mluvil.', 'Sk 13:46': 'Tedy Pavel a Barnabáš řekli neohroženě: „Vám mělo se nejprve hlásati slovo Boží; poněvadž však je odmítáte a sebe za nehodny pokládáte života věčného, hle, obracíme se k pohanům,', 'Sk 13:47': 'neboť takto přikázal nám Pán: ,Ustanovil jsem tě za světlo pohanům, abys byl ke spáse až do končin země.‘', 'Sk 13:48': 'Slyšíce to pohané radovali se a velebili slovo Páně; i uvěřili všichni, kteří byli podřízeni k životu věčnému;', 'Sk 13:49': 'slovo Páně pak roznášelo se po celé krajině.', 'Sk 13:50': 'Ale židé popudili (některé) proselytky vznešené i přední měšťany a vzbudili pronásledování proti Pavlovi a Barnabášovi; i vyhnali je ze svých končin.', 'Sk 13:51': 'Oni tedy vyrazivše proti nim prach z nohou svých, přišli do Ikonia.', 'Sk 13:52': 'Učeníci však byli naplněni radostí a Duchem svatým.', 'Sk 14:1': 'V Ikonium vešli podobně do synagogy židovské a tak mluvili, že uvěřilo veliké množství židů i pohanů.', 'Sk 14:2': 'Ale židé, kteří zůstali v nevěře, pobouřili a rozezlili mysli pohanů proti bratřím.', 'Sk 14:3': 'I pobyli tam sice dlouhý čas mluvíce neohroženě s důvěrou v Pána, který osvědčoval slovo milosti své čině, aby se děly zázraky a divy skrze ruce jejich;', 'Sk 14:4': 'ale obyvatelstvo města se rozštěpilo, a jedni byli při židech, druzí při apoštolech.', 'Sk 14:5': 'Když však pohané a židé se svými náčelníky se shlukli, aby je ztýrali a ukamenovali,', 'Sk 14:6': 'oni seznavše to, utekli do měst lykaonských, do Lystry a do Derbe i do (celého) okolí, a kázali tam evangelium.', 'Sk 14:7': 'I sedával v Lystře jeden muž nemocný na nohy, chromý ze života matky své, jenž nikdy nechodil.', 'Sk 14:8': 'Ten poslouchal Pavla, a on pohleděv naň a uzřev, že má víru, aby byl uzdraven,', 'Sk 14:9': 'řekl hlasem velikým: „Postav se na nohy své přímě.“ I vyskočil a chodil.', 'Sk 14:10': 'A tu zástupové uzřevše, co Pavel učinil, pozdvihli hlasu svého a pravili lykaonsky: „Bohové připodobnili se k lidem a sestoupili k nám.“', 'Sk 14:11': 'I nazvali Barnabáše Jupiterem, Pavla pak Merkurem, neboť on byl mluvčím.', 'Sk 14:12': 'Ano kněz Jupitera předměstského přivedl býky s věnci ku bráně a chtěl s lidem obětovati.', 'Sk 14:13': 'Když to uslyšeli apoštolé, Barnabáš a Pavel, roztrhli roucha svá a vyběhli mezi zástupy křičíce', 'Sk 14:14': 'a volajíce: „Muži, co to činíte? I my jsme lidé podrobení utrpením jako vy, a kážeme vám evangelium, abyste se obrátili od těchto (bohů) nicotných k Bohu živému, který učinil nebe i zemi a moře i všecko, co jest v nich,', 'Sk 14:15': 'který za předešlých věků nechával všecky národy choditi po cestách jejich,', 'Sk 14:16': 'ač přece nenechal sebe neosvědčena čině dobré, s nebe vám dávaje deště a časy úrodné a naplňuje srdce vaše pokrmem a radostí.“', 'Sk 14:17': 'A když to mluvili, (jen) s těží zadrželi zástupy, aby jim neobětovali.', 'Sk 14:18': 'Ale přišli tam židé z Antiochie a Ikonie a přemluvivše zástupy, kamenovali Pavla a vyvlekli ho ven z města, myslíce, že zemřel.', 'Sk 14:19': 'Když však učeníci jej obstoupili, vstav vešel do města; a druhého dne odešel s Barnabášem do Derbe.', 'Sk 14:20': 'I kázali evangelium tomu městu a získavše mnoho učeníků, navrátili se do Lystry a do Ikonia a do Antiochie,', 'Sk 14:21': 'potvrzujíce mysli učeníků a napomínajíce je, aby setrvali ve víře, a (je poučujíce), že skrze mnohá soužení musíme vcházeti do království Božího.', 'Sk 14:22': 'Když pak jim po církvích (vzkládáním rukou) zřídili starší, pomodlivše se a se postivše, poručili je Pánu, v něhož byli uvěřili.', 'Sk 14:23': 'A prošedše Pisidii přišli do Pamfylie', 'Sk 14:24': 'a promluvivše v Perge slovo Páně, odebrali se do Atalie', 'Sk 14:25': 'a odtud odpluli do Antiochie, odkudž byli poručeni milosti Boží k dílu, které vykonali.', 'Sk 14:26': 'Když tam přišli, shromáždili církev a vypravovali, jak veliké věci Bůh učinil skrze ně, a že otevřel pohanům dveře víry.', 'Sk 14:27': 'I pobyli tu s učeníky čas ne krátký.', 'Sk 15:1': 'A tu někteří přišedše z Judska, učili bratry: „Nedáte-li se obřezati podle obyčeje Mojžíšova, nemůžete býti spaseni.“', 'Sk 15:2': 'Poněvadž nastala (proto) rozmíška a nemalá hádka s nimi Pavlovi i Barnabášovi ustanovili, aby Pavel a Barnabáš a někteří jiní z nich šli o tu věc spornou k apoštolům a starším do Jerusalema.', 'Sk 15:3': 'Ti tedy byvše vyprovozeni od církve, šli skrze Fénicii a Samařsko vypravujíce (při tom) o obrácení pohanů; a způsobili tím velikou radost všem bratřím.', 'Sk 15:4': 'Přišedše do Jerusalema, byli přijati od církve i od apoštolů a starších; i oznámili, jak veliké věci Bůh učinil skrze ně.', 'Sk 15:5': 'Tu povstali někteří ze strany farisejské, kteří byli uvěřili, a pravili: „Musejí se obřezati a musí se přikázati, aby zachovávali zákon Mojžíšův.“', 'Sk 15:6': 'I sešli se apoštolé a starší, aby tu věc uvážili.', 'Sk 15:7': 'Když pak jednání stalo se živým, Petr povstav řekl k nim: „Bratři, vy víte, že (již) před dávným časem vyvolil si Bůh mezi vámi, aby pohané skrze má ústa uslyšeli slovo evangelia a uvěřili.', 'Sk 15:8': 'A Bůh, jenž zná srdce, vydal jim svědectví, dav jim Ducha svatého jako i nám;', 'Sk 15:9': 'a neučinil žádného rozdílu mezi námi a nimi, věrou očistiv jejich srdce.', 'Sk 15:10': 'Nuže tedy, proč pokoušíte Boha vkládajíce na šíji učeníků jho, jehož ani otcové naši ani my nemohli jsme snésti;', 'Sk 15:11': 'spíše věříme, že milostí Pána Ježíše budeme spaseni stejně jako oni.“', 'Sk 15:12': 'Mlčelo veškeré množství a poslouchalo Barnabáše i Pavla, když vypravovali, jak veliké zázraky a divy učinil Bůh skrze ně mezi pohany.', 'Sk 15:13': 'Když umlkli, promluvil Jakub takto: „Bratři poslyšte mě:', 'Sk 15:14': 'Šimon vypravoval, kterak nejprve Bůh přihlédl k tomu, aby z pohanů získal lid svému jménu.', 'Sk 15:15': 'A s tím se srovnávají slova prorocká, jakož psáno jest:', 'Sk 15:16': ',Potom se navrátím a zase vzdělám stánek Davidův, který se rozpadl, a zbořeniny jeho vzdělám opět a vyzdvihnu jej,', 'Sk 15:17': 'aby hledali Hospodina (také) lidé ostaní a všichni národové, kteří se budou nazývati po mně, praví Hospodin, jenž činí věci tyto.‘', 'Sk 15:18': 'Známoť jest Pánu od věčnosti dílo jeho.', 'Sk 15:19': 'Proto já soudím, aby nebyli znepokojováni ti, kteří z pohanů se obracejí k Bohu,', 'Sk 15:20': 'nýbrž aby se jim napsalo, by se zdržovali od poskvrn modlami, od smilství, od udáveného a od krve;', 'Sk 15:21': 'neboť Mojžíš má od dávných časů po městech své hlasatele, jsa čítán každou sobotu v synagogách.“', 'Sk 15:22': 'Tu uvidělo se apoštolům i starším a celé obci církevní, aby vyvolíce ze sebe (některé) muže, poslali je do Antiochie s Pavlem a Barnabášem, totiž Judu, příjmím Barsabáše, a Silu, muže přední mezi bratry,', 'Sk 15:23': 'a aby skrze ně odevzdali (tento) list: „Apoštolé a starší (vzkazují) jako bratři pozdrav těm bratrům z pohanů, kteří jsou v Antiochii, v Syrii a v Cilicii.', 'Sk 15:24': 'Poněvadž jsme uslyšeli, že někteří od nás vyšedše pomátli vás slovy, kazíce vaše duše, ač jsme jim nedali žádného příkazu,', 'Sk 15:25': 'uvidělo se nám (shromážděným) jednomyslně vyvolit! a k vám poslati (některé) muže s našimi miláčky Barnabášem a Pavlem,', 'Sk 15:26': 'lidmi, kteří vydali život svůj pro jméno Pána našeho Ježíše Krista.', 'Sk 15:27': 'Poslali jsme tedy judu a Silu, a ti také povědí vám totéž ústně.', 'Sk 15:28': 'Vidělo se totiž Duchu svatému i nám nevkládati na vás žádného břemene více kromě těchto věcí potřebných:', 'Sk 15:29': 'abyste se zdržovali od věcí obětovaných modlám, a od krve a od udáveného a od smilství; toho budete-li se chrániti, dobře pochodíte. Mějte se dobře.“', 'Sk 15:30': 'Oni tedy byvše propuštěni přišli do Antiochie a shromáždivše množství (věřících) odevzdali list.', 'Sk 15:31': 'Když jej přečetli, zaradovali se nad tou útěchou.', 'Sk 15:32': 'Také Juda a Sila, jsouce též proroky, řečí mnohou bratry potěšili.', 'Sk 15:33': 'A pobyvše tu nějaký čas, byli propuštěni v pokoji od bratří k těm, kteří je byli poslali.', 'Sk 15:34': 'Silovi však se uvidělo tam zůstati. Judas tedy odešel do Jerusalema sám.', 'Sk 15:35': 'Pavel pak a Barnabáš dleli v Antiochii, učíce a zvěstujíce s mnoha jinými slovo Páně.', 'Sk 15:36': 'Po několika dnech však Pavel řekl Barnabášovi: „Vraťme se a navštivme bratry po všech městech, ve kterých jsme kázali slovo Páně, kterak se mají.“', 'Sk 15:37': 'Ale Barnabáš chtěl s sebou vzíti také Jana, příjmím Marka,', 'Sk 15:38': 'Pavel však soudil, aby nebrali s sebou toho, jenž od nich odstoupil v Pamfylii a nešel s nimi k dílu.', 'Sk 15:39': 'I nastala rozmíška, takže se rozešli od sebe a Barnabáš pojav Marka plavil se na Kypros;', 'Sk 15:40': 'Pavel pak zvoliv sobě Silu odešel, poručen byv od bratrů milosti Boží.', 'Sk 15:41': 'I chodil po Syrii a Cilicii, utvrzuje církve a přikazuje, aby zachovávali ustanovení apoštolů a starších.', 'Sk 16:1': 'Přišel pak do Derbe a do Lystry. A hle, byl tam jeden učeník, jménem Timoteus, syn věřící ženy židovské, ale z otce pohana,', 'Sk 16:2': 'jemuž dávali dobré svědectví ti bratři, kteří byli v Lystře a v Ikonium.', 'Sk 16:3': 'Toho chtěl Pavel vzíti s sebou na cestu, a pojav ho, obřezal jej pro židy, kteří byli v oněch místech; neboť všichni věděli, že otec byl pohan.', 'Sk 16:4': 'Když pak chodili po městech, odevzdávali jim ustanovení vydaná od apoštolů a starších, kteří byli v Jerusalemě, aby je zachovávali.', 'Sk 16:5': 'A tak utvrzovaly se církve ve víře a rozmáhaly se počtem každodenně.', 'Sk 16:6': 'I prošli Frygii a krajinu galatskou, poněvadž jim bylo zabráněno od Ducha svatého hlásati slovo Boží v Asii.', 'Sk 16:7': 'Přišedše proti Mysii, pokoušeli se jíti do Bythinie, ale Duch Ježíšův nepřipustil jim toho.', 'Sk 16:8': 'Šli tedy podél Mysie a sestoupili do Troady.', 'Sk 16:9': 'I ukázalo se Pavlovi v noci vidění: Jakýsi muž macedonský stál a prosil ho řka: „Přejdi do Macedonie a pomoz nám.“', 'Sk 16:10': 'A jak to vidění uzřel, ihned jsme hleděli odejíti do Macedonie seznávajíce, že Bůh nás povolal, abychom jim kázali evangelium.', 'Sk 16:11': 'Odepluvše z Troady přišli jsme během přímým na Samotrake a druhého dne do Neapole,', 'Sk 16:12': 'a odtud do Filipp; jest to první město té části Macedonie, a to osada. I pobyli jsme v tom městě několik dní.', 'Sk 16:13': 'V den sobotní však vyšli jsme za bránu k řece, kde, zdálo se, že jest modlitebna, a posadivše se mluvili jsme k ženám, které se byly sešly.', 'Sk 16:14': 'I poslouchala jedna žena, jménem Lydie, prodavačka nachu z města Tyatiry, proselytka, a Bůh otevřel srdce její, aby byla pozorná na to, co Pavel mluvil.', 'Sk 16:15': 'Když pak byla pokřtěna i dům její, prosila řkouc: „Jestli jste usoudili, že jsem věrna Pánu, vejděte do mého domu a zůstávejte tam.“ I přinutila nás.', 'Sk 16:16': 'Stalo se pak, když jsme šli do modlitebny, potkala nás jedna služebná, která měla ducha věšteckého a svým pánům zjednávala věštěním veliký užitek.', 'Sk 16:17': 'Ta jdouc za Pavlem a za námi volala takto: „Tito lidé jsou služebníci Boha nejvyššího, oni zvěstují vám cestu ke spáse.“', 'Sk 16:18': 'To činila po mnoho dní. I rozmrzel se Pavel a obrátiv se řekl duchu: „Přikazuji ti ve jménu Ježíše Krista, abys od ní vyšel!“ A vyšel v tu chvíli.', 'Sk 16:19': 'Ale páni její vidouce, že odešla naděje zisku jejich, uchopivše Pavla a Silu, dovedli je na náměstí ku představeným města', 'Sk 16:20': 'a postavivše je před velitele řekli: „Tito lidé pobuřují naše město jsouce židé;', 'Sk 16:21': 'a zvěstují obyčeje, jichž my nesmíme přijímati ani činiti jsouce Římané.“', 'Sk 16:22': 'I povstal také lid proti nim a velitelé strhše s nich roucho, kázali je metlami mrskati.', 'Sk 16:23': 'A když jim dali mnoho ran, vsadili je do vězení, přikázavše žalářníkovi, aby je hlídal bezpečně.', 'Sk 16:24': 'Tedy on dostav takový příkaz vsadil je do vězení vnitřního a sevřel nohy jejich kládou.', 'Sk 16:25': 'O půl noci však Pavel a Silas modlíce se zpěvem chválili Boha; i poslouchali je vězňové (ostatní).', 'Sk 16:26': 'Náhle však stalo se veliké zemětřesení, takže se pohnuly základy žaláře, a hned se otevřely všecky dveře a rozepjala se pouta všech.', 'Sk 16:27': 'Žalářník pak probudiv se a uzřev dveře vězení otevřené, vytasil meč a chtěl se usmrtiti v domněnce, že vězňové utekli.', 'Sk 16:28': 'I zvolal Pavel hlasem velikým: „Nečiň sobě nic zlého; neboť jsme tu všickni.“', 'Sk 16:29': 'Požádav tedy světla vrazil tam a třesa se padl Pavlovi a Silovi k nohám,', 'Sk 16:30': 'a vyved je ven řekl: „Pánové, co mám činiti, abych byl spasen?“', 'Sk 16:31': 'A oni řekli: „Věř v Pána Ježíše, a budeš spasen ty i dům tvůj.“', 'Sk 16:32': 'I mluvili slovo Páně jemu a všem, kteří byli v domě jeho.', 'Sk 16:33': 'A on pojav je v tu hodinu noční umyl jejich rány, a hned byl pokřtěn on sám i všecka čeleď jeho.', 'Sk 16:34': 'A uved je nahoru do svého příbytku předložil jim jídlo a veselil se, že s celým domem uvěřil v Boha.', 'Sk 16:35': 'Když pak se rozednilo, velitelé poslali biřice se vzkazem: „Propusť ty lidi.“', 'Sk 16:36': 'I oznámil žalářník slova ta Pavlovi: „Velitelé vzkázali, abyste byli propuštěni; nuže tedy vyjděte a jděte v pokoji.“', 'Sk 16:37': 'Ale Pavel vzkázal jim: „Zmrskavše nás veřejně bez (předchozího) vyšetření, nás, občany římské, vsadili do vězení, a nyní tajně nás vyhánějí? Ne tak, ale ať sami přijdou a nás vyvedou.“', 'Sk 16:38': 'Tedy biřici pověděli velitelům ta slova. I ulekli se, uslyševše, že jsou Římané,', 'Sk 16:39': 'a přišedše odprosili je, a vyvedše je žádali, aby odešli z města.', 'Sk 16:40': 'I vyšli ze žaláře a odebrali se k Lydii, a uzřevše bratry potěšili je a odešli.', 'Sk 17:1': 'Konavše pak cestu přes Amfipoli a Apollonii, přišli do Thessaloniky, kde byla synagoga židovská.', 'Sk 17:2': 'I vešel k nim Pavel podle svého obyčeje a rozmlouval s nimi z Písem po tři soboty,', 'Sk 17:3': 'vysvětluje a dokládaje, že Kristus musil trpěti a z mrtvých vstáti, a tím že je ten Kristus Ježíš, „kterého já zvěstuji vám“.', 'Sk 17:4': 'I uvěřili někteří z nich a připojili se k Pavlovi a Silovi, taktéž veliké množství proselytů a pohanů, i žen vznešených nemálo.', 'Sk 17:5': 'Ale židé rozhorlivše se přibrali k sobě některé muže špatné z lidu pouličního a způsobivše hluk pobouřili město; i postavili se k domu Jásonovu a hleděli je vyvésti před lid,', 'Sk 17:6': 'nenalezše jich však, vlekli Jásona a některé bratry k náčelníkům města křičíce: „Ti, kteří pobuřují svět, přišli také sem,', 'Sk 17:7': 'a Jáson je přijal; a ti všichni jednají proti ustanovením císařovým pravíce, že králem jest jiný, a to Ježíš.“', 'Sk 17:8': 'I rozrušili lid a náčelníky města, kteří to slyšeli;', 'Sk 17:9': 'ale oni dostávše rukojemství od Jásona i ostatních, propustili je,', 'Sk 17:10': 'Bratři však hned za noci vypravili Pavla a Silu do Beree, a přišedše (tam) odebrali se do synagogy židovské.', 'Sk 17:11': 'Tito byli šlechetnější než Thessaloničtí, neboť přijali slovo s veškerou ochotou, každého dne zkoumajíce Písma, zdali tomu tak jest.', 'Sk 17:12': 'Mnozí tedy z nich uvěřili; také nemálo pohanských žen vznešených i mužů.', 'Sk 17:13': 'Když však lidé thessaloničtí se dověděli, že Pavel kázal slovo Boží i v Berei, přišli a také tam pobuřovali a rozrušovali lid.', 'Sk 17:14': 'Tehdy však bratři vypravili Pavla hned, aby šel až k moři; ale Silas a Timotheus zůstali tam.', 'Sk 17:15': 'Ti pak, kteří provázeli Pavla, dovedli ho až do Athén, a dostávše od něho pro Sílu a Timothea příkaz, aby co nejrychleji přišli k němu, odešli.', 'Sk 17:16': 'Mezitím, co je Pavel v Athénách očekával, rozněcoval se v něm duch jeho, poněvadž viděl, že město jest plno model.', 'Sk 17:17': 'I rozmlouval v synagoze se židy a s proselyty i na náměstí každého dne s těmi, kteří tam právě byli přítomni.', 'Sk 17:18': 'Ale někteří filosofové epikurejští a stoičtí hádali se s ním, a jedni pravili: „Co asi chce mluvka tento povídati?“ Jiní však (řekli): „Zdá se býti zvěstovatelem cizích bohů“; neboť zvěstoval jim Ježíše a zmrtvýchvstání.', 'Sk 17:19': 'I uchopili ho a dovedli do Areopagu řkouce: „Můžeme-li zvěděti, jaké jest to nové učení, které hlásáš?', 'Sk 17:20': 'Neboť jakési věci podivné dáváš nám slyšeti. Proto chceme zvěděti, co to asi jest.“', 'Sk 17:21': 'Athéňané totiž všickni, i cizinci tam se zdržující, neměli času pro nic jiného, než aby povídali neb poslouchali něco nového.', 'Sk 17:22': 'Pavel tedy postaviv se uprostřed Areopagu řekl: „Muži athénští, vidím, že jste v každé příčině velice bohabojní.', 'Sk 17:23': 'Neboť když jsem procházel a prohlížel vaše posvátnosti, nalezl jsem také oltář, na kterém bylo napsáno: ,Neznáámému Bohu.‘ Co tedy neznajíce ctíte, to já zvěstuji vám:', 'Sk 17:24': 'Bůh, který učinil svět a všecko, co jest v něm, ten jsa pánem nebe i země, nebydlí v chrámech udělaných,', 'Sk 17:25': 'ani nebývá obsluhován rukama lidskýma, jakoby něčeho potřeboval, sám dávaje všechněm život i dýchání a všecko;', 'Sk 17:26': 'a učinil, aby z jednoho(praotce) všecko pokolení lidské přebývalo na veškerém povrchu zemském, ustanoviv určité časy a meze přebývání jejich,', 'Sk 17:27': 'by hledali Boha, zdali by se ho snad domakali neb jej nalezli, ačkoli není daleko od jednoho každého z nás,', 'Sk 17:28': "neboť v něm žijeme a se hýbáme i trváme, jakož i někteří z vašich básníků pravili: ,Neboť jsme i rod jeho.'", 'Sk 17:29': 'Jsouce tedy rodem Božím, nemáme se domnívati, že božství podobno jest zlatu neb stříbru neb kameni, výrazu lidského umění neb důmyslu.', 'Sk 17:30': 'Časy té nevědomosti Bůh přehlédnuv, nyní ohlašuje lidem, aby všickni všudy činili pokání,', 'Sk 17:31': 'poněvadž ustanovil den, ve kterém bude souditi svět spravedlivě skrze muže, kterého (k tomu) určil, dávaje všem víru tím, že ho vzkřísil z mrtvých.“', 'Sk 17:32': 'Uslyševše pak o vzkříšení z mrtvých, jedni se posmívali, jiní řekli: „Poslechneme tě o tom někdy jindy.“', 'Sk 17:33': 'Tak vyšel Pavel ze shromáždění jejich.', 'Sk 17:34': 'Ale někteří muži přidrževše se ho uvěřili; mezi nimi též Dionysius Areopagita a žena jménem Damaris a jiní s nimi.', 'Sk 18:1': 'Potom opustiv Athény přišel do Korintu;', 'Sk 18:2': 'tam nalezl jednoho žida, jménem Akvilu, rodem z Pontu, který nedávno přišel z Itálie i s manželkou svoji Priscillou, protože Klaudius rozkázal, aby všickni židé opustili Řím; i šel k nim.', 'Sk 18:3': 'a poněvadž byl stejného řemesla, zústával u nich a pracoval; (byliť dle řemesla stanaři).', 'Sk 18:4': 'Promlouval však v sobotu, vykládaje jméno Pána Ježíše, a přesvědčoval židy i pohany.', 'Sk 18:5': 'Ale když Silas a Timoteus přišli z Macedonie, Pavel věnoval se kázání zcela, osvědčuje židům, že Kristem (Vykupitelem) jest Ježíš.', 'Sk 18:6': 'Když pak oni odporovali a se rouhali, vytřásl roucha svá a řekl k nim: „Krev vaše budiž na (vaši) hlavu; já čist jsa půjdu od této chvíle k pohanům.“', 'Sk 18:7': 'A odebrav se odtud vešel do domu jednoho muže, jménem Tita justa, proselyty, jehož dům přiléhal k synagoze.', 'Sk 18:8': 'Ale Krispus, představený synagogy, uvěřil v Pána s celým domem svým; též mnozí Korinťané poslouchajíce věřili a dávali se pokřtíti.', 'Sk 18:9': 'I řekl Pán v noci u vidění Pavlovi: „Neboj se, nýbrž mluv a nemlč,', 'Sk 18:10': 'neboť já jsem s tebou, a nikdo nesáhne na tebe, aby ti ublížil; mámť mnoho lidu v tomto městě.“', 'Sk 18:11': 'I pobyl tam rok a šest měsíců, uče u nich slovu Božímu.', 'Sk 18:12': 'Když však prokonsulem v Acháji byl Gallio, židé povstali jednomyslně proti Pavlovi a přivedli ho před soudnou stolici', 'Sk 18:13': 'a pravili: „Tento navádí lid, aby ctili Boha proti zákonu.“', 'Sk 18:14': 'Ale když Pavel chtěl ozvati se (proti tomu), Gallio řekl židům: „(Muži) židé, kdyby běželo o nějaké bezpráví nebo bídný zločin, slušně bych vás vyslyšel;', 'Sk 18:15': 'jsou-li to však hádky o slově, o jménech a o zákoně vašem, vizte sami; já nechci býti soudcem o těch věcech.“', 'Sk 18:16': 'I odehnal je od soudné stolice.', 'Sk 18:17': 'A tu všickni uchopili Sostena, představeného synagogy, a bili ho před soudnou stolicí, ale Galllo nic na to nedbal.', 'Sk 18:18': 'Pavel však pobyv tam ještě mnoho dní rozloučil se s bratry a plavil se do Syrie, a s ním Priscilla i Akvila; v Kenchreích oholil si hlavu, neboť měl slib.', 'Sk 18:19': 'I přišli do Efesu, a nechal je tam; sám však vešel do synagogy a promlouval se židy.', 'Sk 18:20': 'Když pak ho prosili, aby déle pobyl, nesvolil,', 'Sk 18:21': 'nýbrž rozloučivše pravil: „Navrátím se k vám zase, bude-li to vůle Boží,“ a odebral se z Efesu.', 'Sk 18:22': 'A přišed do Cesaree, odešel (do Jerusalema) a pozdraviv (tam) církev, šel do Antiochie.', 'Sk 18:23': 'A pobyv tam nějaký čas odešel a procházeje pořádkem krajinou galatskou a Frygií, utvrzoval všecky bratry.', 'Sk 18:24': 'Přišel však do Efesu jeden žid, jménem Apollo, rodem z Alexandrie, muž výmluvný a mocný v Písmě.', 'Sk 18:25': 'Ten byl vyučen cestě Páně a plana Duchem mluvil a učil pilně věcem o Ježíši, ač znal toliko křest janův.', 'Sk 18:26': 'A ten počal neohroženě mluviti v synagoze. Když však ho uslyšeli Priscilla a Akvila, přijali ho k sobě a důkladně vyložili mu cestu Páně.', 'Sk 18:27': 'A když chtěl odejíti do Acháje, bratři povzbudivše ho napsali učeníkům, aby ho přijali. Přišed tam prospěl mnoho těm, kteří uvěřili;', 'Sk 18:28': 'neboť rázně vyvracel židy veřejně, dokazuje z Písem, že Kristem (Vykupitelem) jest Ježíš.', 'Sk 19:1': 'Když pak Apollo byl v Korintě, Pavel prošed krajiny horní přišel do Efesu a nalezl tam některé učeníky;', 'Sk 19:2': 'i řekl k nim: „Přijali jste Ducha svatého uvěřivše?“ Oni však řekli: „Ale ani jsme neslyšeli, je-li Duch svatý.“', 'Sk 19:3': 'Tu řekl: „V co tedy byli jste pokřtěni?“ A oni pravili: „V křest Janův.“', 'Sk 19:4': 'I řekl Pavel: „Jan křtil křtem pokání, říkaje lidu, aby uvěřili v toho, jenž přijde po něm, to jest v Ježíše.“', 'Sk 19:5': 'Uslyševše to, byli pokřtěni ve jméno Ježíše.', 'Sk 19:6': 'A když Pavel vložil na ně ruce, přišel na ně Duch svatý; i mluvili jazyky a prorokovali.', 'Sk 19:7': 'Bylo pak všech těch mužů asi dvanáct.', 'Sk 19:8': 'Vešed (potom) do synagogy, mluvil neohroženě po tři měsíce, promlouvaje a přesvědčiti hledě o věcech království Božího.', 'Sk 19:9': 'Když však někteří se zatvrzovali a nevěřili, zle mluvíce o cestě (Páně) před lidem, odstoupil od nich a odděliv učeníky, promlouval denně ve škole jakéhosi Tyranna.', 'Sk 19:10': 'A to dělo se po dva roky, takže všichni, kteří přebývali v Asii, uslyšeli slovo Páně, židé i pohané.', 'Sk 19:11': 'Také divy neobyčejné činil Bůh skrze ruce Pavlovy,', 'Sk 19:12': 'takže i na nemocné přenášeli šátky a zástěry s těla jeho, a (tím) nemoci od nich odstupovaly a duchové zlí vycházeli.', 'Sk 19:13': 'Pokusili se však někteří i z potulných zaklínačů židovských nad těmi, kteří byli posedlí duchy zlými, vzývati jméno Pána Ježíše říkajíce: „Zaklínám vás skrze Ježíše, kterého hlásá Pavel.“', 'Sk 19:14': 'Bylo to sedm synů jakéhosi Skevy, židovského velekněze, kteří to činili.', 'Sk 19:15': 'Ale duch zlý opověděv řekl jim: „Ježíše znám, a o Pavlovi vím, ale kdo jste vy?“', 'Sk 19:16': 'A vrhnuv se na ně ten člověk, ve kterém byl duch zlý, a ovládnuv oba, přemohl je, takže nazí a zranění utekli z toho domu.', 'Sk 19:17': 'To pak vešlo v známost všem, kteří obývali v Efesu, židům i pohanům. I připadla bázeň na ně na všecky, a bylo velebeno jméno Pána Ježíše.', 'Sk 19:18': 'Také mnozí z věřících přicházeli vyznávajíce a vypravujíce skutky své.', 'Sk 19:19': 'Mnozí pak z těch, kteří se byli zabývali věcmi pověrečnými, snesli knihy a spálili je přede všemi; a spočetše cenu jejich, shledali (obnos) padesáti tisíc denárů.', 'Sk 19:20': 'Tak mocně rostlo a sílilo se slovo Boží.', 'Sk 19:21': 'Když se toto vykonalo, Pavel umínil si v duchu, že projda Macedonii a Acháji, odebéře se do Jerusalema, a řekl: „Až tam pobudu, musím uzříti také Řím.“', 'Sk 19:22': 'Poslav pak do Macedonie dva ze svých přisluhovatelů, Timotea a Erasta, zůstal na čas v Asii.', 'Sk 19:23': 'Povstala však kolem toho času nemalá bouře pro to učení (Páně).', 'Sk 19:24': 'Jeden stříbrník totiž, jménem Demetrius, který dělal stříbrné chrámy Dianiny, poskytoval nemalý výtěžek umělcům.', 'Sk 19:25': 'Ten svolav je i dělníky věcí takových řekl: „Muži, vy víte, že z tohoto zaměstnání máme výtěžek,', 'Sk 19:26': 'a vidíte i slyšíte, že tento Pavel nejen v Efesu, nýbrž téměř v celé Asii přemlouváním odvrátil mnoho lidu říkaje: ,To nejsou bohové, kteří se zhotovují rukama.‘', 'Sk 19:27': 'I jest nebezpečenství, nejen aby nepřišlo v opovržení toto naše odvětví, nýbrž aby za nic nebyl pokládán chrám veliké bohyně Diany, ano i aby nezanikla velebnost její, kterou přece ctí celá Asie i okrsek zemský.“', 'Sk 19:28': 'Uslyševše to, rozpálili se hněvem a křičeli: „Veliká jest Diana Efeských.“', 'Sk 19:29': 'I naplnilo se město zmatkem a hnali se jednomyslně do divadla, uchopivše s sebou Macedoňany Gaia a Aristarcha, průvodce Pavlovy.', 'Sk 19:30': 'Když však Pavel chtěl vejíti mezi lid, učeníci nedopustili mu toho,', 'Sk 19:31': 'ano i někteří z náčelníků asijských, jsouce mu nakloněni, poslali k němu s prosbou, aby se nevydával do divadla.', 'Sk 19:32': 'Tam křičeli jedni to, jiní ono, neboť shromáždění bylo zmatené a většina nevěděla, proč se sešli.', 'Sk 19:33': 'I vytáhli ze zástupu jakéhosi Alexandra, ježto židé ho postrkovali, Alexandr pak pokynuv rukou, chtěl k lidu míti řeč obrannou.', 'Sk 19:34': 'Když však poznali, že to jest žid, zvolali všichni jako jedněmi ústy a křičeli as dvě hodiny: „Veliká jest Diana Efeských.“', 'Sk 19:35': 'Tu tajemník upokojiv zástupy řekl: „Muži efesští, kdo jest z lidí, jenž by nevěděl, že město Efeských jest strážcem chrámu veliké Diany a jejího obrazu spadlého s nebe?', 'Sk 19:36': 'Poněvadž tedy tomu odpírati nelze, jest potřebí, abyste byli pokojní a nečinili nic ukvapeně.', 'Sk 19:37': 'Přivedliť jste tyto muže, kteří nejsou ani svatokrádci ani rouhači bohyně vaší.', 'Sk 19:38': 'Jestliže tedy Demetrius a s ním spojení umělci mají proti někomu při, konají se veřejné soudy a jsou prokonsulové, ať žalují na ně (u nich).', 'Sk 19:39': 'Žádáte-li však něčeho jiného, budiž to vyřízeno ve shromáždění zákonitém.', 'Sk 19:40': 'Vždyť upadáme v nebezpečenství, abychom nebyli obžalováni z povstání pro dnešní den, neboť není žádného vinníka, na němž bychom mohli dáti počet z tohoto shluknutí.“ A to pověděv rozpustil shromážděni.', 'Sk 20:1': 'Když bouře přestala, Pavel povolav k sobě učeníky a dav jim napomenutí, rozloučil se s nimi a odešel, aby se bral do Macedonie.', 'Sk 20:2': 'Prošed pak ty krajiny a napomenuv je řečí mohou, přišel do Řecka.', 'Sk 20:3': 'Tam pobyl tři měsíce, a tu židé činili mu úklady, právě když chtěl se plaviti do Sýrie, i umínil si, že se vrátí skrze Macedonii.', 'Sk 20:4': 'Doprovázel ho Sopater z Berey, syn Pyrrhúv, z Thessalonických pak Aristarchus a Sekundus, též Gaius z Derbe a Timoteus, z Asie pak Tychikus a Trofimus.', 'Sk 20:5': 'Tito však předešli a čekali na nás v Troadě,', 'Sk 20:6': 'my pak jsme po dnech přesničních odpluli z Filipp a přešli jsme k nim v pěti dnech do Troady, kde jsme pobyli sedm dní.', 'Sk 20:7': 'Když jsme se v neděli shromáždili k lámání chleba, Pavel chtěje nazejtří odejíti, promlouval s nimi a protáhl řeč až do půlnoci.', 'Sk 20:8': 'Bylo pak mnoho světel v hořejší síni, kde jsme byli shromážděni.', 'Sk 20:9': 'Jeden mládenec však, jménem Eutychus, seděl na okně a poněvadž Pavel dlouho mluvil, pohružoval se v hluboký spánek a byv spánkem přemožen, spadl s třetího patra a byl zdvižen mrtev.', 'Sk 20:10': 'Ale Pavel sestoupiv k němu, položiv se na naň a objav ho řekl: „Nekormuťte se, neboť jeho duše jest v něm.“', 'Sk 20:11': 'A vyšed nahoru, lámal chléb, pojedl a mluvil ještě dlouho až do svítání; potom odešel.', 'Sk 20:12': 'Mládence však přivedli živého a potěšili se nemálo.', 'Sk 20:13': 'My pak vstoupivše na loď, odepluli jsme do Assu, v úmyslu odtud vzíti Pavla, neboť tak nařídil, chtěje sám jíti po zemi,', 'Sk 20:14': 'Když se s námi v Assu setkal, pojavše ho (na loď), přišli jsme do Mitylény', 'Sk 20:15': 'a odpluvše odtud dostali jsme se druhého dne proti Chiu, dne následujícího přistáli jsme k Samu a den nato přišli jsme do Miletu.', 'Sk 20:16': 'Pavel totiž si umínil minouti Efes, aby netratili času v Asii; neboť pospíchal, aby bude-li mu možno, byl o letnicích v Jerusalemě.', 'Sk 20:17': 'Z Miletu poslal do Efesu a povolal k sobě starší církve.', 'Sk 20:18': 'A když k němu přišli (a spolu byli), řekl k nim: „Vy víte, kterak jsem byl s vámi po všechen čas od prvního dne, kdy jsem vstoupil do Asie,', 'Sk 20:19': 'slouže Pánu s veškerou pokorou a se slzami i zkouškami, které se mi přihodily z úkladů židovských,', 'Sk 20:20': 'kterak jsem nic nepominul z věcí užitečných, abych vám jich neoznámil a vás neučil veřejně i po domech,', 'Sk 20:21': 'zapřísahaje židy i pohany, aby se k Bohu obrátili a uvěřili v Pána našeho Ježíše Krista.', 'Sk 20:22': 'A nyní, hle, já vázán jsa duchem, jdu do Jerusalema, nevěda, co se mi v něm přihodí,', 'Sk 20:23': 'leč že Duch svatý po městech mi osvědčuje a říká, že okovy a soužení očekávají mě (v Jerusalemě).', 'Sk 20:24': 'Avšak z toho nedbám ničeho, ani nepokládám život svůj za dražší sebe, jen abych dokonal svůj běh a to posluhování slovem, které jsem přijal od Pána Ježíše, abych totiž osvědčoval evangelium o milosti Boží.', 'Sk 20:25': 'A nyní, hle, já vím, že neuzříte již tváře mé, vy všichni, mezi nimiž jsem chodil hlásaje království Boží.', 'Sk 20:26': 'Proto prohlašuji s důrazem dnešního dne, že jsem čist od krve všech;', 'Sk 20:27': 'neboť jsem neopominul vám zvěstovat veškeren úradek Boží.', 'Sk 20:28': 'Mějte pozor na sebe i na všecko stádce, ve kterém Duch svatý ustanovil vás biskupy, abyste spravovali církev Boží, které si dobyl krví svou.', 'Sk 20:29': 'Já vím, že po mém odchodě vejdou mezi vás vlci draví, kteří nebudou šetřit stádce;', 'Sk 20:30': 'i z vás samých povstanou muži, kteří budou mluviti věci převrácené, aby přitáhli učeníky k sobě.', 'Sk 20:31': 'Proto bděte majíce na paměti, že jsem po tři roky ve dne v noci nepřestával se slzami napomínati jednoho každého z vás.', 'Sk 20:32': 'A nyní poroučím vás Bohu a slovu milosti jeho, který jest mocen vzdělati a dáti dědictví mezi všemi posvěcenými.', 'Sk 20:33': 'Stříbra a zlata neb roucha nežádal jsem od nikoho, jak', 'Sk 20:34': 'sami víte; neboť pro potřeby moje a pro ty kteří byli se mnou, sloužily ruce tyto.', 'Sk 20:35': 'Ve všem ukázal jsem vám, že takto se lopotíce máme se ujímati slabých a pamatovati na slova Pána Ježíše, neboť on řekl: ,Blaženěji jest dáti nežli bráti‘.“', 'Sk 20:36': 'A to pověděv, poklekl na kolena svá a pomodlil se s nimi se všemi.', 'Sk 20:37': 'I nastal veliký pláč ode všech a padše na hrdlo Pavlovo, líbali ho,', 'Sk 20:38': 'rmoutíce se zvláště nad tím slovem, které řekl, že tváře jeho již neuvidí. A doprovázeli ho k lodi.', 'Sk 21:1': 'Když jsme odpluli odtrhše se od nich, přišli jsme během přímým na Kós, druhý den na Rhodos a odtud do Patary.', 'Sk 21:2': 'A nalezše loď, která měla plouti do Fenicie, vstoupili jsme na ni a odpluli jsme.', 'Sk 21:3': 'Když pak jsme se přiblížili (na dohled) ke Cypru a jej v levo nechali, plavili jsme se k Sýrii a přistáli v Tyru, neboť tam loď měla složiti náklad.', 'Sk 21:4': 'Vyhledavše učeníky, pobyli jsme tam sedm dní; a ti pravili skrze Ducha Pavlovi, aby nechodil do Jerusalema.', 'Sk 21:5': 'Ale když ty dni uplynuly, vypravivše se odebírali jsme se (odtud) i doprovázeli nás všichni s manželkami a dítkami svými až ven za město a poklekše na břehu na kolena, pomodlili jsme se.', 'Sk 21:6': 'Na to rozloučivše se vespolek, vstoupili jsme na loď, oni pak vrátili se domů.', 'Sk 21:7': 'My však dokonavše plavbu od Tyru přišli jsme do Ptolemaidy a pozdravivše bratry, zůstali jsme u nich den jeden.', 'Sk 21:8': 'Druhého dne odebravše se přišli jsme do Cesaree a vešedše do domu Filipa evangelisty, který byl jedním ze sedmi, zůstali jsme u něho.', 'Sk 21:9': 'On měl čtyři dcery, panny, které prorokovaly.', 'Sk 21:10': 'Když však jsme tam meškali několik dní, přibyl jeden prorok z Judska, jménem Agabus.', 'Sk 21:11': 'Ten přišed k nám vzal Pavlův pás a svázav si ruce i nohy řekl: „Toto praví Duch svatý: Toho muže, jemuž patří pás tento, židé v Jerusalemě takto sváží a vydají v ruce pohanů.“', 'Sk 21:12': 'Jak jsme to uslyšeli, prosili jsme ho my i tamější (věřící), aby nechodil do Jerusalema.', 'Sk 21:13': 'Tu Pavel odpověděl: „Co to děláte, plačíce a rozrývajíce mé srdce? Vždyť já jsem hotov nejen svázati se dáti, nýbrž i umříti v Jerusalemě pro jméno Pána Ježíše.“', 'Sk 21:14': 'Poněvadž se odraditi nedal, přestali jsme řkouce: „Staň se vůle Páně.“', 'Sk 21:15': 'Po těch dnech připravivše se, brali jsme se do Jerusalema.', 'Sk 21:16': 'A šli s námi také někteří učeníci z Cesaree, vedouce (nás) k jakémusi Mnásonovi z Cypru, starému učeníkovi, abychom se u něho uhostili.', 'Sk 21:17': 'Když pak jsme přišli do Jerusalema, bratři přijali nás rádi.', 'Sk 21:18': 'Druhého dne Pavel vešel s námi k Jakubovi a sešli se všichni starší.', 'Sk 21:19': 'I pozdravil je a vypravoval podrobně všecko, co Bůh učinil mezi pohany skrze službu jeho.', 'Sk 21:20': 'A oni uslyševše to, velebili Boha a řekli jemu: „Vidíš, bratře, kolik tisíců jest mezi židy těch, kteří uvěřili, a ti všichni jsou horliteli pro zákon.', 'Sk 21:21': 'Uslyšeli však o tobě, že učíš odpadu od Mojžíše všecky židy, kteří jsou mezi pohany, říkaje, aby neobřezávali svých dítek, ani nežili podle obyčejů (židovských).', 'Sk 21:22': 'Co jest tedy činiti? Sejdeť se zcela jistě množství, neboť uslyší, že jsi přišel.', 'Sk 21:23': 'To tedy učiň, co ti pravíme: Jsouť u nás čtyři muži, kteří mají na sobě slib.', 'Sk 21:24': 'Ty vezma k sobě posvěť se s nimi a zaprav na ně, aby si oholili hlavu; i poznají všichni, že nepravda jest to, co slyšeli o tobě, nýbrž že také sám kráčíš zachovávaje zákon.', 'Sk 21:25': 'V příčině těch pohanů však, kteří uvěřili, jsme ustanovili a napsali, aby se zdržovali od věcí obětovaných modlám a od krve i udávenin a smilství.“', 'Sk 21:26': 'Tu Pavel pojav k sobě ty muže a druhého dne s nimi se posvětiv, vešel do chrámu a ohlásil konec dnů posvěcování, — až se podá obět za jednoho každého z nich.', 'Sk 21:27': 'Když však se dokonávalo sedm dní, židé z Asie, uzřevše ho ve chrámě, pobouřili všechen lid a vztáhli naň ruce křičíce:', 'Sk 21:28': '„Muži Israelité, pomozte, to jest ten muž, který všecky všudy učí proti lidu i proti zákonu a místu tomuto, a mimo to i pohany uvedl do chrámu a poskvrnil toto místo svaté.“', 'Sk 21:29': 'Byli totiž viděli s ním v městě Trofima z Efesu a domnívali se, že ho Pavel uvedl do chrámu.', 'Sk 21:30': 'I pohnulo se celé město a povstal shon lidu. A uchopivše Pavla táhli ho ven z chrámu, a hned byly brány zavřeny.', 'Sk 21:31': 'Když však ho chtěli zabíti, došlo tisícníka čety ohlášení, že se bouří celý Jerusalem.', 'Sk 21:32': 'Ten pojav ihned vojáky a setníky, sběhl k nim; ale oni uzřevše tisicníka a vojáky, přestali bíti Pavla.', 'Sk 21:33': 'Tu tisícník přiblíživ se uchopil jej a rozkázal ho svázati dvěma řetězy; i ptal se, kdo jest a co učinil.', 'Sk 21:34': 'V zástupu však volali jedni to, jiní ono. Nemoha tedy zvěděti nic jistého pro hluk, rozkázal jej vésti do (vojenského) ležení.', 'Sk 21:35': 'Když však přišel ke stupňům, přihodilo se, že pro násilí lidu byl nesen od vojáků,', 'Sk 21:36': 'neboť šlo za ním množství lidu a křičelo: „Pryč s ním.“', 'Sk 21:37': 'Maje pak Pavel již uveden býti do ležení, řekl tisícníkovi: „Smím k tobě něco promluviti?“ A on řekl: „Umíš řecky?', 'Sk 21:38': 'Nejsi tedy ten Egypťan, který před těmito dny pobouřil a na poušť vyvedl čtyři tisíce mužů zbojníků?“', 'Sk 21:39': 'I řekl k němu Pavel: „Já jsem žid z Tarsu, občan nikoliv neznámého města v Cilicii; prosím tě, dovol mi promluviti k lidu.“', 'Sk 21:40': 'A když on dovolil. Pavel stoje na stupních, pokynul lidu rukou, a když nastalo ticho veliké, promluvil řečí hebrejskou řka:', 'Sk 22:1': '„Bratři a otcové, poslechněte moji obranu, kterou k vám nyní konám.“', 'Sk 22:2': 'Uslyševše pak, že k nim mluví řečí hebrejskou, utišili se tím více.', 'Sk 22:3': 'I řekl: „Já jsem žid, jenž jsem se narodil v Tarsu cilicijském, ale vychován jsem v městě tomto; u nohou Gamalielových byl jsem vzdělán podle přísnosti zákona otcovského, takže jsem byl horlitelem pro zákon, jakož i všichni vy jste podnes.', 'Sk 22:4': 'I pronásledoval jsem toto učení až k smrti, svazuje a do vězení dávaje muže i ženy,', 'Sk 22:5': 'jakož mi dosvědčí velekněz a všichni starší; od nich obdržev i listy ku bratrům, ubíral jsem se do Damašku, abych také tamější (křesťany) přivedl svázané do Jerusalema, by byli potrestáni.', 'Sk 22:6': 'Když však jsem se bral cestou a se přibližoval k Damašku, ozářilo mě o poledni náhle veliké světlo s nebe,', 'Sk 22:7': 'a já pad na zem, uslyšel jsem hlas, jenž mi pravil: ,Šavle, Šavle, proč mě pronásleduješ?‘', 'Sk 22:8': 'já pak jsem odpověděl: ,Kdo jsi, Pane?‘ I řekl ke mně: ,Já jsem Ježíš Nazaretský, jehož ty pronásleduješ‘', 'Sk 22:9': 'Ti však, kteří byli se mnou, viděli sice světlo, ale neslyšeli hlasu toho, jenž ke mně mluvil.', 'Sk 22:10': 'I řekl jsem: ,Co mám učiniti, Pane?‘ A Pán řekl ke mě: ,Vstaň a jdi do Damašku, a tam se ti poví o všem, co máš činiti.‘', 'Sk 22:11': 'Poněvadž jsem však neviděl z jasnosti onoho světla, byl jsem veden za ruku od svých průvodců a přišel jsem do Damašku.', 'Sk 22:12': 'Jakýsi Ananiáš pak, muž (bohabojný) podle zákona, jenž měl dobré svědectví ode všech židů tam přebývajících,', 'Sk 22:13': 'přišel ke mně a přistoupiv řekl mi: ,Šavle, bratře, prohlédni‘. A já v touž chvíli prohlédl jsem na něho.', 'Sk 22:14': 'Ale on řekl: ,Bůh otců našich vyvolil tě k tomu, abys poznal jeho vůli a uzřel Spravedlivého a uslyšel hlas z úst jeho,', 'Sk 22:15': 'neboť mu budeš u všech lidí svědkem o těch věcech, které jsi viděl a slyšel.', 'Sk 22:16': 'A nyní, proč prodléváš? Vstaň a dej se pokříti a obmyj se od hříchů svých vzývaje jméno jeho.‘', 'Sk 22:17': 'Když však jsem se navrátil do Jerusalema a se modlil ve chrámě, přišel jsem u vytržení mysli', 'Sk 22:18': 'a uzřev ho, an mi praví: ,Pospěš a vyjdi rychle z Jerusalema, neboť nepřijmou mého svědectví o mně.‘', 'Sk 22:19': 'A já jsem řekl: ,Pane, oni vědí, že já jsem do vězení dával a po synagogách mrskal ty, kteří věřili v tebe;', 'Sk 22:20': 'a když se prolévala krev mučedníka tvého Štěpána, já jsem stál při tom a souhlasil jsem a hlídal jsem roucha těch, kteří ho zabíjeli.‘', 'Sk 22:21': 'I řekl ke mně: ,Jdi, neboť pošlu tebe daleko mezi pohany.‘“', 'Sk 22:22': 'Poslouchali ho však až do tohoto slova, a tu pozdvihli svého hlasu řkouce: „Pryč se země s takovým (člověkem); neboť nepřísluší mu žíti.“', 'Sk 22:23': 'A když oni křičeli a svá roucha odvrhovali a prachem do vzduchu házeli,', 'Sk 22:24': 'tísícnik rozkázal uvésti jej do (vojenského) ležení a bičovánim ho vyslýchati, aby se dověděl, proč tak křičí proti němu.', 'Sk 22:25': 'Když však ho natáhli pro řemeny, Pavel řekl ku přistojícímu setníkovi: „Jest vám dovoleno bičovati člověka Římana a to neodsouzeného?“', 'Sk 22:26': 'Uslyšev to setník, šel k tisícníkovi a ohlásil mu řka: „Co to chceš činiti? Vždyť člověk tento jest občan římský.“', 'Sk 22:27': 'I přistoupil tisícník a řekl jemu: „Pověz mi, jsi-li ty, Říman?“ A on řekl: „Ano.“', 'Sk 22:28': 'I odpověděl tisícník: „Já jsem dosáhl občanství toto za velikou cenu.“ A Pavel pravil: „Já však jsem se (v něm) i narodil.“', 'Sk 22:29': 'Ihned odstoupili od něho ti, kteří ho měli mučením vyslýchati. Také tisícník se ulekl zvěděv, že jest římským občanem, a poněvadž ho dal spoutati.', 'Sk 22:30': 'Druhého dne však chtěje zvěděti jistotu o tom, z čeho jej židé obviňují, dal jej odvázati a přikázal, aby se sešli velekněží a celá velerada, a vyved Pavla postavil ho mezi nimi.', 'Sk 23:1': 'Tu Pavel upřev zrak na veleradu pravil: „Bratři, já jsem obcoval před Bohem se svědomím zcela dobrým až do dnešního dne.“', 'Sk 23:2': 'Ale velekněz Ananiáš poručil těm, kteří stáli u něho, aby ho bili v ústa.', 'Sk 23:3': 'Tehdy Pavel řekl k němu: „Bíti bude tebe Bůh, stěno obílená; také ty zde sedíš, abys mě soudil podle zákona, a proti zákonu velíš mě bíti?“', 'Sk 23:4': 'I řekli mu přístojící: „Božímu veleknězi zlořečíš?“', 'Sk 23:5': 'A Pavel řekl: „Nevěděl jsem, bratři, že to jest velekněz. Vždyť jest psáno: ,Knížeti lidu svého nebudeš zlořečiti.‘“', 'Sk 23:6': 'Věda pak, že jedna část jest ze saduceů a druhá z fariseů, zvolal ve veleradě: „Bratři, já jsem farisejem a synem fariseův; pro naději a (to pro naději ve) vzkříšení z mrtvých jsem souzen.“', 'Sk 23:7': 'A když to pověděl, rozbroj povstal mezi fariseji a saduceji a shromáždění se rozštěpilo.', 'Sk 23:8': 'Neboť saduceové praví, že není vzkříšení ani anděla ani ducha, fariseové však vyznávají obé.', 'Sk 23:9': 'I stal se křik veliký, a někteří zákoníci strany farisejské povstavše přeli se řkouce: „Nic zlého neshledáváme na člověku tomto; což jestli duch mluvil k němu nebo anděl?“', 'Sk 23:10': 'A když rozbroj se rozmohl, tisícník boje se, aby Pavla nerozsápali, vydal rozkaz, aby vojsko sejdouc dolů vytrhlo jej z prostředu jejich a vedlo do (vojenského) ležení.', 'Sk 23:11': 'V následující noci Pán přistoupiv k němu řekl: „Buď dobré mysli, neboť jako jsi svědčil o mně v Jerusalemě, tak musíš svědčiti i v Římě.“', 'Sk 23:12': 'Když však se rozednilo, někteří židé se srotili a zapřisáhli se, že nebudou jísti ani píti, dokavad Pavla nezabijí.', 'Sk 23:13': 'Bylo pak více než čtyřicet těch (mužů), kteří se tak spikli.', 'Sk 23:14': 'Ti přišedše k velekněžím a starším řekli: „Slavnostně jsme se zapřisáhli, že ničeho neokusíme, dokavad nezabijeme Pavla.', 'Sk 23:15': 'Proto nyní ohlaste vy s veleradou tisícníkovi, aby ho k vám přivedl, jako byste chtěli důkladněji vyšetřiti jeho záležitost; my pak jsme hotovi jej usmrtiti, prve než se (k vám) přiblíží.“', 'Sk 23:16': 'Uslyšev však o těch úkladech syn Pavlovy sestry, přišed vstoupil do ležení a oznámil to Pavlovi.', 'Sk 23:17': 'Pavel pak zavolav k sobě jednoho setníka pravil: „Doveď tohoto mládence k tisícníkovi, neboť má mu něco oznámiti.“', 'Sk 23:18': 'A on pojav jej, dovedl ho k tisícníkovi a řekl: „Vězeň Pavel (povolal mě k sobě a) prosil mě, abych tohoto mládence dovedl k tobě, poněvadž ti má něco pověděti.“', 'Sk 23:19': 'Tu tisícník vzal ho za ruku a odstoupiv s ním v soukromí otázal se ho: „Co jest to, co mi máš oznámiti?“', 'Sk 23:20': 'A on řekl: „Židé se umluvili, že tě požádají, abys zítra uvedl Pavla do velerady, jakoby chtěli o něm něco důkladněji zvěděti.', 'Sk 23:21': 'Ale ty jim nevěř, neboť z nich činí mu úklady více než čtyřicet mužů, kteří se zapřisáhli, že nebudou jísti ani píti, dokavad ho neusmrtí; a nyní jsou připraveni, čekajíce na tvou přípověď.„', 'Sk 23:22': 'Tedy tisícník propustil mládence přikázav mu, aby nikomu neříkal, že mu to ohlásil.', 'Sk 23:23': 'A povolav k sobě dva setníky řekl jim: „Přihotovte dvě stě vojínů, aby šli do Cesaree, též sedmdesát jezdců a dvě stě kopiníků od třetí hodiny noční.', 'Sk 23:24': 'Ať připraví také zvířata jezdecká, aby posadíce na ně Pavla, dovedli ho zdráva k vladaři Felixovi.“', 'Sk 23:25': '(Bál se totiž, aby ho snad židé neuchvátili a nezabili a on sám potom neutrpěl pomluvy, jakoby byl přijal peníze.) A napsal list znění tohoto:', 'Sk 23:26': '„Klaudius Lysias (vzkazuje) velmožnému vladaři Felixovi pozdravení.', 'Sk 23:27': 'Tohoto muže židé jali a bylo již na tom, že bude od nich usmrcen; i zakročil jsem s vojskem a vytrhl jej, zvěděv, že jest Římanem.', 'Sk 23:28': 'A chtěje seznati, z čeho jej obviňovali, uvedl jsem ho do jejich velerady.', 'Sk 23:29': 'I shledal jsem, že na něj žalují ve věcech zákona jejich, že však nemá (na sobě) žádného zločinu hodného smrti neb vězení.', 'Sk 23:30': 'Poněvadž mi však bylo pověděno o úkladech, které muži tomu ustrojili, poslal jsem ho k tobě, přikázav i žalobníkům, aby svou při vedli před tebou. (Buď zdráv!)“', 'Sk 23:31': 'Vojínové tedy pojavše Pavla, jak jim bylo poručeno, dovedli ho v noci do Antipatridy,', 'Sk 23:32': 'a druhého dne, nechavše jezdce s ním, odejeti, vrátili se do ležení.', 'Sk 23:33': 'Oni pak přijevše do Cesaree a odevzdavše list vladaři, postavili před něho i Pavla.', 'Sk 23:34': 'A on přečet jej otázal se, z které krajiny jest, a zvěděv, že jest z Cilicie,', 'Sk 23:35': 'pravil: „Vyslechnu tě, až přijdou tvoji žalobníci.“ I rozkázal, aby ho hlídali v domě Herodově.', 'Sk 24:1': 'Po pěti dnech přišel velekněz Ananiáš s některými staršími a s jakýmsi řečníkem Tertullem, a ti ohlásili vladaři (žalobu) proti Pavlovi.', 'Sk 24:2': 'A když byl (Pavel) předvolán, Tertullus počal žalovati takto:', 'Sk 24:3': '„Velmožný Felixe, s veškerou vděčností uznáváme vždycky a všudy, že skrze tebe požíváme velikého pokoje a že mnohé opravy pro národ náš dějí se tvojí péčí.', 'Sk 24:4': 'Abych tě však déle nezdržoval, prosím, abys podle své dobrotivosti krátce nás vyslechl.', 'Sk 24:5': 'Shledali jsme totiž, že tento člověk jest morovou nákazou a strůjcem nepokojů mezi všemi židy po okrsku zemském, že jest také náčelníkem sekty Nazarejských', 'Sk 24:6': 'a že se pokusil i chrám poskvrnit. Proto javše ho chtěli jsme jej souditi podle našeho zákona.', 'Sk 24:7': 'Ale tisícník Lysias přišed s moci velikou, vytrhl jej z rukou našich', 'Sk 24:8': 'a rozkázal, aby žalobníci jeho šli k tobě; od něho budeš moci sám při výslechu se dověděti o tom všem, z čeho my jej obviňujeme.“', 'Sk 24:9': 'Přidali se pak i židé, pravíce, že tomu tak jest.', 'Sk 24:10': 'Ale Pavel dostav pokyn od vladaře, aby mluvil, odpověděl: „Věda, že již po mnoho roků jsi soudcem tohoto národa, budu se hájiti s myslí dobrou.', 'Sk 24:11': 'Můžeš se zajisté dověděti, že není tomu více než dvanáct dní, kdy jsem přišel do Jerusalema se klaněti,', 'Sk 24:12': 'a nenalezli mě ani ve chrámě ani v synagogách ani ve městě s někým se hádati neb shon lidu působiti,', 'Sk 24:13': 'ani nemohou dokázati před tebou, co na mne nyní žalují.', 'Sk 24:14': 'To však vyznávám před tebou, že podle toho učení, které nazývají sektou, tak sloužím Bohu otců, věře všemu, co jest psáno v zákoně a v Prorocích,', 'Sk 24:15': 'a maje v Boha naději, kterou také oni chovají, že bude vzkříšení spravedlivých i nespravedlivých.', 'Sk 24:16': 'Proto též sám se snažím, abych měl vždycky svědomí neposkvrněné před Bohem i před lidmi.', 'Sk 24:17': 'Po několika letech však jsem přišel, abych přinesl pro svůj národ almužny a oběti (i sliby).', 'Sk 24:18': 'Při tom nalezli mě posvěcena ve chrámě, nikoliv se shonem lidu ani s hlukem;', 'Sk 24:19': 'ale byli to někteří židé z Asie, kteří by musili býti před tebou přítomni a žalovati, kdyby měli něco proti mně;', 'Sk 24:20': 'aneb tito sami ať řeknou, (zdali) kterou nepravost nalezli na mně, když jsem stál před veleradou,', 'Sk 24:21': 'leč toto jediné slovo, které jsem provolal stoje mezi nimi: ,Pro vzkříšeni z mrtvých já jsem dnes souzen od vás.‘“', 'Sk 24:22': 'Tedy Felix maje důkladnější známost o tom učení odložil věc jejich řka: „Až přijde tisícník Lysias, rozhodnu ve vaší věci.“', 'Sk 24:23': 'A přikázal setníkovi, aby ho choval ve vazbě a dal mu úlevu a nebránil nikomu z jeho přátel posluhovati mu.', 'Sk 24:24': 'Po několika dnech Felix přišed se svou manželkou Drusillou, která byla židovkou, povolal k sobě Pavla a poslechl jej o víře v Krista Ježíše.', 'Sk 24:25': 'Když však mluvil o spravedlnosti a čistotě a budoucím soudě, Felix byv pojat strachem, pravil: „Pro nynějšek jdi, v čas příhodný tě povolám.“', 'Sk 24:26': 'Zároveň čekal též, že Pavel mu dá peníze; proto také povolával jej k sobě častěji a rozmlouval s ním.', 'Sk 24:27': 'Když však uplynuly dva roky, Felix dostal za nástupce Porcia Festa. A chtěje se Felix židům zavděčiti, ponechal Pavla ve vazbě.', 'Sk 25:1': 'Festus tedy, přišed do té krajiny, odebral se po třech dnech z Cesaree do Jerusalema.', 'Sk 25:2': 'I předstoupili před něho velekněží a přední židé s obžalobou proti Pavlovi', 'Sk 25:3': 'a snažně žádali si na něm jako milost proti Pavlovi, aby ho dal přivésti do Jerusalema; strojiliť úklady, aby ho na cestě usmrtili.', 'Sk 25:4': 'Ale Festus odpověděl, že Pavel jest ve vazbě v Cesarei, on pak sám že v brzku odejede.', 'Sk 25:5': '„Ti tedy z vás,“ vece, „kteří mají moc, sestupte se mnou a, je-li na tom muži nějaká vina, žalujte na něj.“', 'Sk 25:6': 'Pobyv pak mezi nimi ne více než osm neb deset dní, odebral se do Cesaree a druhého dne posadiv se na soudnou stolici, kázal Pavla přivésti.', 'Sk 25:7': 'Když přišel, obstoupili ho židé, kteří přišli z Jerusalema, a vedli proti němu mnoho, a to těžkých žalob, kterých nemohli dokázati,', 'Sk 25:8': 'neboť Pavel se hájil (řka): „Neprohřešil jsem se ničím ani proti zákonu židovskému ani proti chrámu ani proti císaři“.', 'Sk 25:9': 'Ale Festus, chtěje se židům zavděčiti, odpověděl Pavlovi: „Chceš jíti do Jerusalema a tam býti souzen o tom přede mnou?“', 'Sk 25:10': 'Pavel však odpověděl: „Před soudem císařským stojím, zde mám býti souzen. Židům jsem v ničem neublížil, jakož i ty dobře víš.', 'Sk 25:11': 'Provinil-li jsem se tedy aneb spáchal-li jsem něco smrti hodného, nezdráhám se umříti; pakli však není nic na tom, z čeho mě tito obviňují, nikdo mě nemůže jim vydati. K císaři se odvolávám.“', 'Sk 25:12': 'Tu Festus promluviv s radou odpověděl: „K císaři jsi se odvolal, k císaři půjdeš.“', 'Sk 25:13': 'Po několika dnech král Agrippa a Bernike přijeli do Cesaree aby pozdravili Festa.', 'Sk 25:14': 'Když tam pobyli mnoho dní, Festus předložil králi záležitost Pavlovu řka: „Od Felixa byl ponechán ve vazbě jeden muž,', 'Sk 25:15': 'na něhož za mého pobytu v Jerusalemě velekněží a starší židů podali žalobu, žádajíce proti němu, aby byl odsouzen.', 'Sk 25:16': 'Odpověděl jsem jim však, že u Římanů není obyčeje vydávati (na smrt) některého člověka dříve, než by obžalovaný měl žalobníky před sebou a obdržel příležitost proti obžalobě se hájiti.', 'Sk 25:17': 'Když tedy se tu sešli, posadil jsem se druhého dne bez odkladu na soudnou stolici a dal jsem muže toho předvésti.', 'Sk 25:18': 'Žalobníci předstoupivše nepřednášeli žádného obvinění, o kterém bych se domníval, že by bylo zlé,', 'Sk 25:19': 'nýbrž měli proti němu jakésy spory o svém náboženství a o jakémsi Ježíši zemřelém, o němž Pavel tvrdil, že žije.', 'Sk 25:20': 'Já však jsa v rozpacích o té věci, pravil jsem, chce-li jíti do Jerusalema a tam býti souzen o těch věcech.', 'Sk 25:21': 'Poněvadž však Pavel se odvolal, aby byl uchován ve vazbě k rozhodnutí Augustovu, rozkázal jsem ho uchovati, dokud bych ho neposlal k císaři.“', 'Sk 25:22': 'I řekl Agrippa k Festovi: „Chtěl bych i já poslechnouti toho člověka.“ A on řekl: „Zítra ho uslyšíš.“', 'Sk 25:23': 'Druhého dne tedy přišel Agrippa i Bernike s velikou nádherou, a když vešli do síně přijímací s tisícníky a předními muži města, byl k rozkazu Festovu přiveden Pavel.', 'Sk 25:24': 'I řekl Festus: „Králi Agrippo a všichni muži s námi zde přítomní, zde vidíte toho, pro něhož veškeré množství židů v Jerusalemě i zde na mne (prosbou) naléhalo křičíc, že nesmí déle žíti.', 'Sk 25:25': 'Ale já jsem shledal, že neučinil nic hodného smrti. Poněvadž se však odvolal k Augustovi, rozhodl jsem se poslati ho k (němu).', 'Sk 25:26': 'Ale nevím, co bezpečného bych o něm napsal svému pánu; proto přivedl jsem ho před vás, a zvláště před tebe, králi Agrippo, abych po výslechu věděl, co mám psáti;', 'Sk 25:27': 'neboť zdá se mi býti nerozumno, abych posílaje vězně neudal jeho viny.“', 'Sk 26:1': 'I řekl Agrippa k Pavlovi: „Dovoluje se ti, abys mluvil sám sebe.“ Tu Pavel vztáhl ruku a hájil se (takto):', 'Sk 26:2': '„Za šťastného se pokládám, králi Agrippo, že mohu dnes hájiti se před tebou proti všemu tomu, z čeho mě židé obvinují,', 'Sk 26:3': 'zvláště proto poněvadž znáš všecky obyčeje a otázky sporné, které se mezi židy vyskytují; proto prosím, poslyš mě trpělivě.', 'Sk 26:4': 'O životě mém od mladosti, jak jsem jej vedl od počátku ve svém národě, i v Jerusalemě, vědí všichni židé;', 'Sk 26:5': 'znajíce mě od prvopočátku (mohli by), kdyby chtěli, vydati svědectví, že jsem podle nejpřísnější strany našeho náboženství byl živ jako farisej.', 'Sk 26:6': 'A nyní stojím před soudem pro naději v zaslíbení dané od Boha našim otcům,', 'Sk 26:7': 'jehož dvanáctero pokolení naše, sloužíc (vytrvale) dnem i nocí Bohu, doufá dosíci. Pro tu naději jsem žalován od židů, králi.', 'Sk 26:8': 'Což se pokládá u vás za neuvěřitelno, křísí-li Bůh mrtvé?', 'Sk 26:9': 'Já ovšem domníval jsem se, že jsem povinen vykonati mnoho protivného proti jménu Ježíše Nazaretského.', 'Sk 26:10': 'To jsem také činil v Jerusalemě, a mnoho, věřících (křesťanů) jsem já zavřel do vězení, vzav si k tomu moc od velekněží, a když byli usmrcováni souhlasil jsem.', 'Sk 26:11': 'Také po všech synagogách často je trestaje, nutil jsem je, aby se rouhali, a zuře náramně proti nim pronásledoval jsem je až do cizích měst.', 'Sk 26:12': 'Když jsem v takovém úmyslu bral se do Damašku s mocí a svolením velekněží,', 'Sk 26:13': 'spatřil jsem, králi, v poledne na cestě s nebe světlo nad slunce jasnější, kteréž ozařovalo mě i ty, kteří šli se mnou.', 'Sk 26:14': 'A když jsme my všichni padli na zem, uslyšel jsem hlas, jenž pravil mně jazykem hebrejským: ,Šavle, Šavle, proč mě pronásleduješ? Tvrdo ti bude proti ostnu kopati.‘', 'Sk 26:15': 'Já pak jsem řekl: Kdo jsi Pane?‘ A Pán řekl: ,Já jsem Ježíš, jehož ty pronásleduješ.', 'Sk 26:16': 'Avšak vstaň a postav se na nohy své, neboť proto jsem se ukázal tobě, abych tě učinil služebníkem a svědkem těch věcí, které jsi uviděl a pro které se ti (ještě) ukáži,', 'Sk 26:17': 'vysvobozuje tě z lidu i z pohanů, ke kterým tě posílám', 'Sk 26:18': 'otevřít oči jejich, aby se obrátili ode tmy ke světlu a z moci satanovy k Bohu, by věrou ve mne obdrželi odpuštění hříchů a podíl mezi posvěcenými.‘', 'Sk 26:19': 'A proto, králi Agrippo, nebyl jsem neposlušen nebeského vidění,', 'Sk 26:20': 'nýbrž hlásal jsem nejprve obyvatelům damašským, potom v Jerusalemě a po celé zemi judské i pohanům, aby činili pokání a se obrátili k Bohu, činíce hodné skutky pokání.', 'Sk 26:21': 'Pro tu příčinu židé uchopivše mě ve chrámě, pokoušeli se mě usmrtiti,', 'Sk 26:22': 'ale s pomocí Boží stojím pevně až do dnešního dne a vydávám svědectví před malými i velikými, nemluvě nic než to, co proroci i Mojžíš pověděli, že se stane,', 'Sk 26:23': '(totiž) že Kristus měl trpěti, že měl první z mrtvých vstáti a zvěstovati světlo lidu (israelskému) i pohanům.“', 'Sk 26:24': 'Když toto mluvil na svou obranu, Festus pravil hlasem velikým: „Ty blázníš, Pavle. Mnoho učení se přivádí tě k bláznovství.“', 'Sk 26:25': 'Ale Pavel řekl: „Neblázním, velmožný Feste, nýbrž mluvím slova pravdy a střízlivosti.', 'Sk 26:26': 'Ví zajisté o těch věcech král, k němuž také neohroženě mluvím; neboť nemyslím, že by ho bylo tajno něco z těch věcí; vždyť se to nedělo pokoutně.', 'Sk 26:27': 'Věříš, králi Agrippo, prorokům? Vím, že věříš.“', 'Sk 26:28': 'I řekl Agrippa k Pavlovi: „Málem bys mě přemluvil, že bych se stal křesťanem.“', 'Sk 26:29': 'A Pavel: „Dej Bůh, abyste ať málem ať mnohem, nejen ty, nýbrž také všichni, kteří mě dnes slyší, stali se takovými, jakým i já jsem, kromě okovů těchto.“', 'Sk 26:30': 'I vstal král a vladař i Bernike a ti, kteří s nimi byli seděli,', 'Sk 26:31': 'a odešedše pravili k sobě vespolek: „Člověk tento neučinil nic hodného smrti neb okovů.“', 'Sk 26:32': 'Agrippa pak řekl k Festovi: „Mohl býti propuštěn člověk tento, kdyby se byl neodvolal k císaři.“', 'Sk 27:1': 'Jak bylo rozhodnuto, abychom se plavili do Itálie, vydali Pavla a některé jiné vězně setníku jménem Juliovi z čety císařské.', 'Sk 27:2': 'Vstoupivše na loď adramytskou, která měla plouti do pobřežních míst Asie, pustili jsme se (na moře); byl s námi Macedoňan Aristarch z Thessaloniky.', 'Sk 27:3': 'Druhého dne dostali jsme se do Sidonu. A Julius chovaje se k Pavlovi přívětivě, dovolil mu zajíti k přátelům a užíti jejich ošetření.', 'Sk 27:4': 'Pustivše se odtud, pluli jsme pod Kyprem, neboť větry vály proti nám;', 'Sk 27:5': 'a propluvše moře podél Cilicie a Pamfylie, přišli jsme do Myry v Lycii.', 'Sk 27:6': 'Tam setník našel loď alexandrijskou, která plula do Itálie, přesadil nás na ni.', 'Sk 27:7': 'Když pak jsme pluli zvolna po mnoho dní dostali jsme se stěží proti Knidu a poněvadž nám vítr bránil, odepluli jsme pod Krétu k Salmoně,', 'Sk 27:8': 'a plavíce se stěží podél břehu, přišli jsme k jednomu místu, jménem Dobré přístavy, blíže něhož bylo město Lasea.', 'Sk 27:9': 'Poněvadž však mnoho času prošlo a plavba byla již nebezpečná, ježto byl i půst minul, Pavel napomínal je,', 'Sk 27:10': 'řka jim: „Muži, vidím že plavba bude s nesnází a s velikou škodou nejen pro náklad a pro loď, nýbrž i pro život náš.“', 'Sk 27:11': 'Ale setník věřil více kormidelníku a majiteli lodi, než tomu, co pravil Pavel.', 'Sk 27:12': 'A poněvadž přístav ten nebyl příhodný ku přezimování, většina se rozhodla, aby odtud odepluli, zdali by snad mohli ku přezimování dostati se do Feniky, přístavu kretského na straně jihozápadní a severozápadní.', 'Sk 27:13': 'ježto pak zavál mírný vítr jižní, domnívajíce se, že úmysl svůj provedou, vytáhli kotvu a plavili se (ještě) více poblízku Kréty.', 'Sk 27:14': 'Ale nedlouho na to zadul s ní bouřlivý vítr, který slově Eurakylon.', 'Sk 27:15': 'A poněvadž loď byvší zachvácena nemohla čeliti větru, pustili jsme ji po něm a (tak) byli jsme hnáni.', 'Sk 27:16': 'Dostávše se pak pod jeden ostrůvek jménem „Kauda“, stěží jsme se mohli zmocniti člunu ochranného.', 'Sk 27:17': 'Vzavše jej na loď užili prostředků pomocných tím, že loď podpásali a bojíce se, aby neuhodili na mělčinu, stáhli plachty a tak nechali se hnáti.', 'Sk 27:18': 'A poněvadž bouře námi prudce zmítala, vyhazovali druhého dne z lodi náklad', 'Sk 27:19': 'a dne třetího vlastníma rukama vrhli do moře nářadí lodní.', 'Sk 27:20': 'Když však po mnoho dní ani slunce ani hvězdy se neukázaly a bouře nemalá naléhala, ztrácela se již veškerá naděje, že se zachráníme.', 'Sk 27:21': 'A když se mnoho postili, tu Pavel postaviv se uprostřed nich řekl: „Muži, měli jste zajisté uposlechnouti mě a neodjížděti od Kréty a (tak) si uspořiti tuto nesnáz a škodu.', 'Sk 27:22': 'A nyní napomínám vás, abyste byli dobré mysli; nebudeť ztracen žádný život mezi vámi, nýbrž jen loď.', 'Sk 27:23': 'Neboť této noci přistoupil anděl toho Boha, jemuž přináležím a jemuž sloužím,', 'Sk 27:24': 'a řekl: ,Neboj se, Pavle, před císařem musíš státi, a hle, Bůh daroval ti všecky ty, kteří se plaví s tebou‘.', 'Sk 27:25': 'Proto, muži, buďte dobré mysli, neboť věřím Bohu, že se stane tak, jak mi bylo pověděno.', 'Sk 27:26': 'Musíme však býti vrženi na nějaký ostrov.“', 'Sk 27:27': 'Když tedy přišla čtrnáctá noc, co jsme se plavili po moři Adriatském, kolem půlnoci domnívali se lodníci, že nějaká země se jim blíží.', 'Sk 27:28': 'I spustili olovnici a shledali dvacet sáhů (hloubky), a když maličko popojevše opět olovnici spustili, shledali patnácte sáhů.', 'Sk 27:29': 'A bojíce se, abychom nenarazili na místa skalnatá, spustili se zadní části lodí čtyři kotvy a přáli si, aby se rozednilo.', 'Sk 27:30': 'Když však lodníci hleděli z lodi utéci a spustili ochranný člun pod záminkou, že chtějí vrhnouti kotvy s přední části lodi.', 'Sk 27:31': 'Pavel řekl setníkovi a vojínům: „Nezůstanou-li tito na lodi, vy nemůžete býti zachováni.“', 'Sk 27:32': 'Tu vojínové přesekli provazy člunu a nechali jej odplavati.', 'Sk 27:33': 'Když pak počalo se rozednívati, Pavel napomínal všecky, aby pojedli; přavilť: „Je to dnes již čtrnáctý den, co čekáte a lačni zůstáváte ničeho nepožívajíce.', 'Sk 27:34': 'Proto vás prosím, abyste pojedli; je to k vaší záchraně, neboť nikomu z vás neztratí se vlas s hlavy.“', 'Sk 27:35': 'Když to pověděl, vzav chléb učinil díky Bohu přede všemi a rozlámav jej počal jísti.', 'Sk 27:36': 'I nabyli všichni dobré mysli a pojedli také oni.', 'Sk 27:37': 'Bylo pak nás všech na lodi 276 osob.', 'Sk 27:38': 'Nasytivše se pokrmem oblehčovali loď tím, že metali pšenici do moře.', 'Sk 27:39': 'Když se rozednilo, nepoznávali země, pozorovali však jakýsi záliv s nízkým břehem, k němuž pomýšleli, bude-li jim možno, s lodí přistáti.', 'Sk 27:40': 'I odťali kotvy a pustili (je) do moře. Zároveň rozvázali vazby kormidel a vytáhše přední plachtu proti větru brali se ku břehu.', 'Sk 27:41': 'A když jsme se dostali na mělčinu, narazili s lodí, a tu předek lodi uváznuv zůstával nepohnut, zadní část však se lámala násilím vln.', 'Sk 27:42': 'I radili vojínové vězně zabíti, aby některý vyplavaje neutekl.', 'Sk 27:43': 'Ale setník, chtěje zachovati Pavla, zabránil to učiniti a přikázal, aby ti, kteří umějí plovati, spustili se nejprve (do moře) a vyšli na zem,', 'Sk 27:44': 'ostatní pak dílem po prknech, dílem po kusech zbylých z lodi. A tak se stalo, že se všichni zachránili na zem.', 'Sk 28:1': 'A když jsme se zachránili, tu jsme se dověděli, že ten ostrov slove Melita. Obyvatelé (jeho) prokázali nám neobyčejnou přívětivost;', 'Sk 28:2': 'neboť zapálivše hranici vzali nás všecky k sobě pro nastalý déšť a pro zimu.', 'Sk 28:3': 'Když však Pavel nasbírav nějaké množství chrastí přiložil na oheň, zmije vyběhši pro horko zavěsila se mu na ruku.', 'Sk 28:4': 'Jak obyvatelé uzřeli to zvíře viseti mu na ruce, pravili sobě vespolek: „Jistě vrahem jest člověk tento; neboť ač z moře vyváznul, pomsta nedává mu žíti.“', 'Sk 28:5': 'Ale on odraziv to zvíře do ohně, neutrpěl nic zlého.', 'Sk 28:6': 'Oni pak čekali, že oteče aneb padna náhle zemře. Když však dlouho čekali a viděli, že nic zlého se mu neděje, obrátivše pravili, že jest bohem.', 'Sk 28:7': 'Měl pak v těch místech své statky vladař toho ostrova, jménem Publius. Ten přijav nás, hostil (nás) přátelsky po tři dni.', 'Sk 28:8': 'I přihodilo se, že otec Publiův ležel jsa stižen zimnicí a úplavicí. Pavel vešel k němu a pomodliv se i vloživ ruce na něj uzdravil ho.', 'Sk 28:9': 'Když se to stalo, přicházeli také ostatní, kteří na ostrově měli nemoci, a byli uzdravováni;', 'Sk 28:10': 'ti také prokázali nám mnohou čest a když jsme byli na odchodě, nakladli nám věcí (na cestu) potřebných.', 'Sk 28:11': 'Po třech měsících odpluli jsme na lodi alexandrijské, která na ostrově přezimovala a měla za znak Blížence.', 'Sk 28:12': 'A když jsme přijeli do Syrakus, zůstali jsme tam tři dni.', 'Sk 28:13': 'Odtud obepluvše (východní břeh sicilský) dostali jsme se do Regia a, když den nato zavál vítr jižní, přijeli jsme druhého dne do Puteol;', 'Sk 28:14': 'tam jsme nalezli bratry a byli od nich žádáni, abychom tam zůstali sedm dní; a tak jsme přišli do Říma.', 'Sk 28:15': 'Odtud bratři, uslyševše o nás, přišli nám naproti až na Fórum Appiovo a ke Třem Hospodám; Pavel uzřev je, poděkoval Bohu a nabyl dobré mysli.', 'Sk 28:16': 'Když pak jsme vešli do Říma, bylo dovoleno Pavlovi, aby zůstával pro sebe s vojínem, který by ho hlídal.', 'Sk 28:17': 'Po třech dnech svolal k sobě přední židy a, když se sešli, řekl jim: „Bratři, já neučiniv nic zlého proti lidu ani proti obyčejům otcovským, byl jsem jako vězeň vydán z Jerusalema do rukou Římanů.', 'Sk 28:18': 'Ti vyslechnuvše mě chtěli mě propustiti, poněvadž na mně není žádného provinění k smrti.', 'Sk 28:19': 'Ježto však židé tomu odpírali, byl jsem donucen odvolati se k císaři, ne jako bych měl co žalovati na svůj národ.', 'Sk 28:20': 'Pro tu příčinu tedy jsem žádal vás spatřiti a k vám promluviti, neboť pro naději lidu israelského jsem svázán tímto řetězem.“', 'Sk 28:21': 'Ale oni řekli jemu: „My jsme ani psaní o tobě z Judska nedostali, aniž kdo z bratrů přišed co špatného o tobě nám oznámil neb pověděl.', 'Sk 28:22': 'Avšak žádáme si poslechnouti od tebe, co smýšlíš, neboť o této sektě jest nám známo, že se jí všudy odporuje.“', 'Sk 28:23': 'Ustanovivše pak mu den, přišli k němu ve velikém počtu do jeho obydlí. I vykládal jim, vydávaje svědectví o království Božím a snaže se od rána do večera přesvědčiti je o Ježíši jak ze zákona Mojžíšova tak z proroků.', 'Sk 28:24': 'A někteří věřili tomu, co pravil, jiní však nevěřili.', 'Sk 28:25': 'Jsouce pak mezi sebou nesvorní, odcházeli; přitom Pavel řekl toto slovo jediné: „Dobře pravil Duch svatý k otcům vašim skrze proroka Isaiáše řka:', 'Sk 28:26': ',Jdi k lidu tomuto a řekni: Ušima budete poslouchati, a nesrozumíte, a hledíce budete se dívati, a neuvidíte,', 'Sk 28:27': 'neboť ztučnělo srdce lidu tohoto a těžce poslouchali ušima, zamhuřovali oči své, aby snad někdy očima neuviděli a ušima neuslyšeli a srdcem nesrozuměli a neobrátili se, a abych neuzdravil jich.‘', 'Sk 28:28': 'Budiž vám tedy známo, že pohanům byla poslána tato spása Boží, a ti budou slyšeti.“', 'Sk 28:29': 'A když to pověděl, židé odešli od něho, majíce mezi sebou velikou hádku.', 'Sk 28:30': 'Zůstal pak(Pavel) po celé dva roky v najatém bytě svém a přijímal všecky, kteří k němu přicházeli;', 'Sk 28:31': 'i hlásal království Boží a učil o Pánu Ježíši Kristu bez překážky s veškerou neohrožeností.'}