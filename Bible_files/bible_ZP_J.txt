{'J 1:1': 'Na počátku bylo SLOVO, Slovo bylo u Boha, Bůh bylo to Slovo.', 'J 1:2': 'Bylo od samého počátku u Boha.', 'J 1:3': 'Všecko povstalo skrze ně, bez něho nepovstalo nic, co povstalo.', 'J 1:4': 'V něm byl život, a život byl světlo lidí.', 'J 1:5': 'To světlo svítí v temnosti, ale temnost ho nepojala.', 'J 1:6': 'Objevil se člověk poslaný od Boha, jeho jméno bylo Jan.', 'J 1:7': 'Ten přišel na svědectví, aby svědčil o tom světle, tak aby všichni skrze něj uvěřili. ', 'J 1:8': 'On nebyl tím světlem, ale objevil se, aby svědčil o tom světle,', 'J 1:9': 'Pravé světlo, které osvěcuje každého člověka, byl ten, který přicházel na svět.', 'J 1:10': 'Byl na světě, svět povstal skrze něho, ale svět ho nepoznal. ', 'J 1:11': 'Přišel do svého vlastnictví, ale jeho vlastní ho nepřijali.', 'J 1:12': 'Ale všem těm, kteří ho přijali, dal moc státi se dítkami Božími, těm, kteří věří v jeho jméno,', 'J 1:13': 'kteří byli zplozeni ne z krve ani z vůle tělesnosti, ani z vůle mužovy, nýbrž z Boha.', 'J 1:14': 'Slovo se stalo tělem a ubytovalo se mezi námi; patřili jsme na jeho slávu, slávu, jakou má jenom jediný Syn od Otce, plný milosti a pravdy.', 'J 1:15': 'Jan o něm svědčí a volá: „To je ten, o kterém jsem řekl, že ten, který přichází za mnou, jest přede mnou, poněvadž byl dříve než já.“', 'J 1:16': 'Z jeho plnosti jsme my všichni přijali, a to milost za milostí. ', 'J 1:17': 'Neboť zákon byl dán skrze Mojžíše, milost a pravda nastala skrze Ježíše Krista.', 'J 1:18': 'Boha nikdo nikdy neviděl, jediný Syn, jenž jest v náručí Otcově, ten o něm vypověděl.', 'J 1:19': 'Toto jest svědectví Janovo: Když k němu Židé z Jeruzaléma poslali kněze a levity, aby se ho zeptali, kdo jest, ', 'J 1:20': 'učinil vyznání a nezapřel. Vyznal: „Já nejsem Kristus.“', 'J 1:21': 'Zeptali se ho: „Co jsi tedy? Jsi Eliáš?“ Řekl: „Nejsem.“ „Jsi ten prorok?“ Odpověděl: „Ne.“ ', 'J 1:22': 'Otázali se ho: „Kdo jsi? Ať můžeme dáti odpověď těm, kteří nás poslali. Co říkáš sám o sobě?“', 'J 1:23': 'Děl: „Já jsem Hlas volajícího na poušti; »Vyrovnejte cestu Páně«, jak řekl prorok Izaiáš.“', 'J 1:24': 'Vyslaní byli z farizeů. ', 'J 1:25': 'I otázali se ho: „Proč tedy křtíš, když nejsi Kristus ani Eliáš, ani prorok?“', 'J 1:26': 'Jan jim odpověděl: „Já křtím vodou, ale mezi vámi stojí kdosi, jehož nepoznáváte;', 'J 1:27': 'přichází po mně muž, kterému nejsem hoden rozvázati řemínek u sandálů.“', 'J 1:28': 'To se stalo v Betanii v Zajordání, kde Jan křtil.', 'J 1:29': 'Druhého dne vidí Ježíše, jak k němu přichází, a řekne: „Hle, beránek Boží, jenž snímá hřích světa.', 'J 1:30': 'To je ten, o kterém jsem řekl: »Za mnou přichází muž, jenž mě předešel, poněvadž byl dříve než já.« ', 'J 1:31': 'Ani já jsem ho neznal, ale aby byl zjeven Izraelovi, k tomu jsem přišel křtít vodou.“', 'J 1:32': 'Jan vydal svědectví: „Spatřil jsem Ducha sestupovati jako holubici z nebe, a spočinul na něm.', 'J 1:33': 'Já jsem ho také neznal, ale ten, který mě poslal křtít vodou, mi řekl: »Ten, na kterého uvidíš sestupovati a na kterém uvidíš spočinouti Ducha, to je ten, jenž křtí Duchem svatým.«', 'J 1:34': 'Já pak jsem viděl a dosvědčil, že to je Syn Boží.“', 'J 1:35': 'Druhého dne zase stál Jan a dva z jeho učedníků.', 'J 1:36': 'Pohleděl na Ježíše, jak jde mimo, a řekl: „Hle, beránek Boží.“', 'J 1:37': 'Uslyšeli jeho slovo ti dva učedníci a následovali Ježíše.', 'J 1:38': 'Ježíš se obrátil, popatřil na ně, jak ho následují, a zeptal se: „Co hledáte?“ Odpověděli mu: „Rabbi (což přeloženo znamená Mistře), kde bydlíš?“', 'J 1:39': 'Řekl jim: „Pojďte, a uvidíte!“ Šli tedy, viděli, kde bydlí, a zůstali u něho ten den - bylo kolem čtvrté hodiny odpoledne.', 'J 1:40': 'Jedním z těch dvou učedníků, kteří slyšeli, co Jan řekl, a následovali ho, byl Ondřej, bratr Šimona Petra.', 'J 1:41': 'Ten ráno nalezne svého bratra Šimona a řekne mu: „Nalezli jsme Mesiáše“ (což přeloženo znamená »Kristus - Pomazaný«). ', 'J 1:42': 'Zavedl jej k Ježíšovi. Ježíš naň pohleděl a řekl: „Ty jsi Šimon, syn Janův. Budeš se jmenovati Kefas“ (což se překládá »Petr - Skála«).', 'J 1:43': 'Druhého dne se Ježíš rozhodl odejíti do Galileje. Nalezne Filipa a řekne mu: „Následuj mne!“', 'J 1:44': 'Filip byl z Betsaidy, z města Ondřejova a Petrova.', 'J 1:45': 'Filip nalezne Natanaela a řekne mu: „Nalezli jsme toho, o kterém psal Mojžíš v zákoně a proroci, - Ježíše, syna Jozefova z Nazareta.“', 'J 1:46': 'Natanael mu namítl: „Z Nazareta může pojíti něco dobrého?“ Filip odpoví: „Pojď a podívej se!“', 'J 1:47': 'Uviděl Ježíš Natanaele, jak k němu přichází, a řekl o něm: „Hle, pravý Izraelita, v kterém není lsti.“', 'J 1:48': 'Natanael mu odpověděl: „Odkud mě znáš?“ Ježíš mu řekl: „Dříve než tě Filip zavolal, viděl jsem tě pod fíkem.“', 'J 1:49': 'Natanael zvolal: „Rabbi, ty jsi Syn Boží, ty jsi král izraelský!“', 'J 1:50': 'Ježíš odpověděl: „Proto věříš, že jsem ti řekl: »Viděl jsem tě pod fíkem«? Uvidíš větší věci!“', 'J 1:51': 'A dodal: „Vpravdě, vpravdě vám pravím, uvidíte nebe otevřené a anděly Boží vystupující a sestupující na Syna člověka.“', 'J 2:1': 'Třetího dne slavili svatbu v Káni galilejské. Byla tam matka Ježíšova, ', 'J 2:2': 'a byl také pozván Ježíš a jeho učedníci na tu svatbu. ', 'J 2:3': 'Nedostávalo se vína, a tu Ježíšova matka mu řekne: „Nemají vína!“', 'J 2:4': 'Ježíš jí odpoví: „Ženo, co mi chceš? Má hodina ještě nepřišla.“', 'J 2:5': 'Matka řekne služebníkům: „Udělejte, co vám řekne.“', 'J 2:6': 'Stálo tam šest kamenných sudů, určených k očišťování předepsanému pro Židy, každý na dvě až tři míry. ', 'J 2:7': 'Ježíš jim řekne: „Naplňte sudy vodou!“ I naplnili je až po okraj.', 'J 2:8': 'Ježíš jim rozkáže: „Teď naberte a zaneste správci hostiny.“ Zanesli, ', 'J 2:9': 'a jakmile správce hostiny okusil vody, proměněné ve víno - nevěděl, odkud jest, ale služebníci, kteří nabrali vody, to věděli -, zavolá ženicha ', 'J 2:10': 'a řekne mu: „Každý člověk napřed předkládá dobré víno, a když se hosté opijí, víno špatnější, ale ty jsi zachoval dobré víno až na tuto chvíli.“', 'J 2:11': 'Takto učinil Ježíš začátek znamení v Káni galilejské, zjevil svou slávu, a jeho učedníci v něj uvěřili.', 'J 2:12': 'Potom se odebral do Kafarnaa on i jeho matka a jeho bratří a učedníci a zůstali tam nemnoho dní. ', 'J 2:13': 'Přiblížily se židovské velikonoce a Ježíš se odebral do Jeruzaléma.', 'J 2:14': 'Ve svatyni nalezl sedící prodavače volů, ovec a holubů a směnárníky.', 'J 2:15': 'I udělal si důtky z provazů a všechny vyhnal ze svatyně, i ovce a voly, rozsypal mince bankéřům, zpřevracel jim stoly,', 'J 2:16': 'prodavačům holubů pak řekl: „Odneste to! Nedělejte z domu mého Otce tržnici!“', 'J 2:17': 'učedníci si vzpomněli, že jest psáno: „Horlivost pro tvůj dům mě ztravuje.“', 'J 2:18': 'Židé se na něj obrátili s otázkou: „Jaké znamení nám ukážeš na důkaz, že máš právo to činiti?“', 'J 2:19': 'Ježíš jim odpověděl: „Zbořte tento chrám, a já jej zbuduji ve třech dnech.“', 'J 2:20': 'Židé mu namítli: „Šestačtyřicet let byl tento chrám stavěn, a ty jej zbuduješ ve třech dnech?“', 'J 2:21': '(On však mluvil o chrámu svého těla.', 'J 2:22': 'Teprve když byl vzkříšen z mrtvých, vzpomněli si učedníci, že to řekl, a uvěřili Písmu a slovu Ježíšovu, které pronesl.) ', 'J 2:23': 'Když byl v Jeruzalémě o svátcích Pascha, mnozí uvěřili v jeho jméno, když viděli znamení, která činil. ', 'J 2:24': 'Sám Ježíš však se jim nesvěřoval; znal všecky', 'J 2:25': 'a nepotřeboval, aby mu kdo vydával svědectví o lidské povaze; sám poznával, co je v člověku.', 'J 3:1': 'Byl jeden farizeus jménem Nikodém, přední muž mezi Židy. ', 'J 3:2': 'Ten k němu přišel v noci a oslovil jej: „Mistře, víme, že jsi přišel jako učitel od Boha; neboť nikdo nedovede činiti taková znamení, jako ty činíš, kdyby Bůh s ním nebyl.“', 'J 3:3': 'Ježíš odpověděl: „Vpravdě, vpravdě ti pravím: Nikdo nemůže viděti království Boží, leč by se narodil shůry.“ ', 'J 3:4': 'Nikodém se zeptá: „Jak se může člověk naroditi, když je starý? Přece nemůže po druhé vstoupiti do mateřského lůna a naroditi se!“', 'J 3:5': 'Ježíš odpověděl: Vpravdě, vpravdě ti pravím: Nenarodí-li se kdo z vody a z Ducha, nemůže vejíti do království Božího.', 'J 3:6': 'Co se narodilo z těla, je tělo, co se narodilo z Ducha, je duch. ', 'J 3:7': 'Nediv se, že jsem ti řekl: »Musíte se naroditi shůry«.', 'J 3:8': 'Duch, kam chce, duje; jeho hlas slyšíš, ale nevíš, odkud přichází a kam odchází. Tak je s každým, kdo je zrozen z Ducha.“ ', 'J 3:9': 'Nikodém se zeptal: „Jak se to může státi?“', 'J 3:10': 'Ježíš odpověděl: „Ty jsi učitel Izraele, a tomu nerozumíš? ', 'J 3:11': 'Vpravdě, vpravdě ti pravím: Mluvíme o tom, co známe, svědčíme o tom, co jsme viděli, ale vy nepřijímáte našeho svědectví.', 'J 3:12': 'Nevěříte-li, když jsem vám mluvil o věcech pozemských, jak uvěříte, až vám budu mluviti o nebeských?', 'J 3:13': 'Žádný nevystoupil do nebe kromě toho, který sestoupil z nebe, totiž Syn člověka. ', 'J 3:14': 'Jako Mojžíš vyvýšil hada na poušti, tak musí býti vyvýšen Syn člověka, ', 'J 3:15': 'aby každý, kdo v něho věří, měl věčný život.', 'J 3:16': 'Neboť tak miloval Bůh svět, že svého jediného Syna dal, aby žádný, kdo v něho věří, nezahynul, ale měl věcný život.', 'J 3:17': 'Vždyť Bůh neposlal svého Syna na svět, aby soudil svět, nýbrž aby svět byl spasen skrze něj. ', 'J 3:18': 'Kdo v něj věří, není souzen; kdo nevěří, již jest souzen, poněvadž neuvěřil ve jméno jediného Syna Božího. ', 'J 3:19': 'Soud pak je v tom: Světlo přišlo na svět, ale lidé si zamilovali více tmu než světlo, neboť jejich skutky byly zlé.', 'J 3:20': 'Každý totiž, kdo páchá zlo, nenávidí světlo a nepřichází k světlu, aby jeho skutky nebyly prozkoumány.', 'J 3:21': 'Kdo však jedná pravdivě, přichází k světlu, aby se jeho skutky objevily jako vykonané v Bohu. ', 'J 3:22': 'Potom odešel Ježíš se svými učedníky do země Judské, pobýval tam s nimi a křtil. ', 'J 3:23': 'Jan také křtil v Ainonu blízko Salimu, poněvadž tam bylo hojnost vody, a lidé přicházeli a dávali se křtíti.', 'J 3:24': 'Jan totiž ještě nebyl uvržen do vězení.', 'J 3:25': 'Tu vznikl spor mezi Janovými učedníky a nějakým Židem o očišťování.', 'J 3:26': 'I přišli k Janovi a řekli mu: „Mistr, který byl s tebou za Jordánem a kterému jsi vydal svědectví, hle, on sám křtí a všichni jdou k němu.“', 'J 3:27': 'Jan odpověděl: „Člověk si nemůže nic vzíti, leč co by mu bylo dáno z nebe.', 'J 3:28': 'Vy sami mi dosvědčíte, že jsem řekl: »Já nejsem Kristus, ale jsem vyslán před ním.« ', 'J 3:29': 'Kdo má nevěstu, je ženichem; přítel ženichův, který je s ním a slyší ho, srdečně se raduje z ženichova hlasu. Tato má radost je tedy dovršena.', 'J 3:30': 'On musí růsti, já však menšiti se.“', 'J 3:31': 'Kdo přichází shůry, jest nade všecky. Kdo přichází ze země, náleží k zemi a mluví o zemských věcech. Kdo jest z nebe, ', 'J 3:32': 'svědčí o tom, co viděl a slyšel, ale nikdo nepřijímá jeho svědectví. ', 'J 3:33': 'Kdo však je přijal, zpečetil, že Bůh jest pravdivý.', 'J 3:34': 'Neboť ten, kterého Bůh poslal, mluví Boží slova, vždyť mu Bůh dává Ducha bez omezení.', 'J 3:35': 'Otec miluje Syna a všecko mu dal do ruky.', 'J 3:36': 'Kdo věří v Syna, má život věčný; kdo však neposlouchá Syna, nespatří života, ale Boží hněv spočívá na něm.“', 'J 4:1': 'Když se Pán dověděl, že farizeové uslyšeli, jak Ježíš získává víc učedníků a křtí víc než Jan -', 'J 4:2': 'ač Ježíš sám nekřtil, nýbrž jeho učedníci -,', 'J 4:3': 'odešel z Judeje a vrátil se do Galileje.', 'J 4:4': 'Musil procházeti Samarií.', 'J 4:5': 'Přijde tedy k samařskému městu řečenému Sychar, blízko pole, které Jákob dal svému synu Jozefovi. ', 'J 4:6': 'Tam byl pramen Jákobův. Ježíš, unavený cestou, se posadil jen tak k prameni. Bylo kolem poledne.', 'J 4:7': 'Přijde žena samařská nabrat vody. Ježíš jí řekne: „Dej mi napíti.“', 'J 4:8': 'Jeho učedníci totiž odešli do města nakoupit pokrmů.', 'J 4:9': 'Žena samařská mu řekne: „Jak ty, ač jsi Žid, žádáš o napití mne, Samaritánku?“ Židé totiž se nestýkají se Samaritány.', 'J 4:10': 'Ježíš jí odpověděl: „Kdybys znala Boží dar a věděla, kdo tě žádá: »Dej mi napíti«, ty bys prosila jeho, a on by tobě dal živou vodu.“', 'J 4:11': 'Řekne mu: „Pane, vždyť ani nemáš vědra, a studně je hluboká. Odkud máš tu živou vodu?', 'J 4:12': 'Přece nejsi víc než náš praotec Jákob, který nám tuto studni dal a sám z ní pil i jeho synové i jeho stáda!“', 'J 4:13': 'Ježíš jí odpověděl: „Kdo pije z této vody, každý bude zase žízniti.', 'J 4:14': 'Kdo by se však napil z vody, kterou mu dám já, nebude žízniti na věky, ale voda, kterou mu dám, se v něm promění v pramen vody tryskající k životu věčnému.“', 'J 4:15': 'Žena mu řekne: „Pane, dej mi této vody, abych nežíznila a nemusila sem choditi nabírat.“', 'J 4:16': 'Řekne jí: „Jdi zavolej svého muže a přijď sem.“', 'J 4:17': 'Žena odpověděla: „Nemám muže.“ Ježíš řekne: „Dobře jsi odpověděla: »Nemám muže«.', 'J 4:18': 'Měla jsi pět mužů, a ten, kterého máš nyní, není tvůj muž. To jsi řekla pravdu.“', 'J 4:19': 'Žena mu řekne: „Pane, vidím, že jsi prorok. ', 'J 4:20': 'Naši předkové uctívali Boha na této hoře. Vy říkáte, že v Jeruzalémě je místo, kde se má uctívati.“', 'J 4:21': 'Ježíš jí odpoví: „Věř mi, ženo, blíží se hodina, kdy ani na této hoře, ani v Jeruzalémě nebudete uctívali Otce. ', 'J 4:22': 'Vy uctíváte něco, co neznáte, my uctíváme to, co známe, poněvadž spása je ze Židů, ', 'J 4:23': 'Ale blíží se hodina, ano již je tu, kdy opravdoví ctitelé Boží budou uctívati Otce v duchu a v pravdě. Vždyť Otec hledá takové své ctitele. ', 'J 4:24': 'Bůh je duch, a kteří jej uctívají, musí jej uctívati v duchu a v pravdě.“', 'J 4:25': 'Žena mu řekne: „Vím, že přijde Mesiáš (to znamená Kristus-Pomazaný). Až přijde, vyloží nám všecko.“', 'J 4:26': 'Ježíš jí odpoví: „Já jsem to, já, jenž s tebou mluvím.“', 'J 4:27': 'Vtom přišli učedníci a divili se, že mluví se ženou. Ale nikdo neřekl: „Nač se ptáš?“ nebo: „Co s ní mluvíš?“', 'J 4:28': 'Žena tam tedy nechala svůj džbán, odešla do města a řekla lidem:', 'J 4:29': '„Pojďte se podívat na člověka, který mi řekl všecko, co jsem učinila. Snad je to Kristus?“', 'J 4:30': 'Vyšli z města a přišli k němu.', 'J 4:31': 'Zatím ho učedníci prosili: „Mistře, najez se!“', 'J 4:32': 'On jim odpověděl: „Já mám pokrm, kterého vy neznáte.“', 'J 4:33': 'Učedníci se mezi sebou ptali: „Snad mu někdo nepřinesl jídlo?“', 'J 4:34': 'Ježíš jim řekl: „Můj pokrm je, abych činil vůli toho, který mě poslal, a abych dokonal jeho dílo.', 'J 4:35': 'Což neříkáte, že ještě čtyři měsíce, a nastane žeň? Hle, pravím vám, zdvihněte oči a pohleďte na pole: bělají se ke žni.', 'J 4:36': 'Již dostává žnec svou mzdu a sklízí obilí k věčnému životu, aby se rozsévač i žnec spolu radovali.', 'J 4:37': 'V tom je pravdivé přísloví: »Jeden rozsívá, jiný sklízí«.', 'J 4:38': 'Já jsem vás poslal sklízet, o čem jste nepracovali. Jiní pracovali, a vám se dostalo účasti v zisku z jejich práce.“', 'J 4:39': 'Mnoho Samaritánů z onoho města v něho uvěřilo pro řeč té ženy, která svědčila: „Všecko mi řekl, co jsem učinila.“', 'J 4:40': 'Když tedy k němu Samaritáni přišli, prosili ho, aby u nich zůstal. I zůstal tam dva dni,', 'J 4:41': 'a ještě více jich uvěřilo pro jeho řeč.', 'J 4:42': 'Ženě pak říkali: „Věříme již nejen pro tvou řeč; neboť sami jsme slyšeli a víme, že toto je Spasitel světa.“', 'J 4:43': 'Po těch dvou dnech tamodtud odešel do Galileje.', 'J 4:44': 'Sám Ježíš totiž osvědčil, že prorok v své vlasti nemá vážnosti. ', 'J 4:45': 'Když tedy přišel do Galileje, přijali jej Galilejští, kteří viděli všecko, co učinil v Jeruzalémě o svátcích, neboť i oni tam šli na svátky.', 'J 4:46': 'Přišel tedy zase do Kány galilejské, kde učinil z vody víno. Byl tam nějaký královský úředníky jehož syn byl nemocen v Kafarnau.', 'J 4:47': 'Když uslyšel, že Ježíš přichází z Judeje do Galileje, šel k němu a prosil ho, aby zašel a uzdravil mu syna, neboť již skoro umíral.', 'J 4:48': 'Ježíš mu řekl: „Kdybyste neviděli znamení a divů, nikdy byste neuvěřili.“', 'J 4:49': 'Královský úředník mu odpověděl: „Pane, přijď, než mé dítě zemře!“', 'J 4:50': 'Ježíš mu řekl: „Jdi, tvůj syn je živ.“ Ten člověk uvěřil slovu, které mu Ježíš řekl, a šel.', 'J 4:51': 'Když ještě byl na cestě, vyšli mu naproti služebníci a řekli: „Tvůj syn je živ.“', 'J 4:52': 'Vyptal se jich na hodinu, kdy se mu začalo dařiti lépe. Odpověděli mu: „Včera o jedné hodině odpoledne mu pominula horečka.“', 'J 4:53': 'I poznal otec, že je to zrovna hodina, kdy mu Ježíš řekl: „Tvůj syn je živ.“ Uvěřil on sám i celý jeho dům.', 'J 4:54': 'To bylo druhé znamení, které Ježíš učinil zas, když se vrátil z Judeje do Galileje.', 'J 5:1': 'Potom byly židovské svátky, a Ježíš se odebral do Jeruzaléma.', 'J 5:2': 'V Jeruzalémě jest u ovčí brány rybník řečený hebrejsky Bethzatha s pěti podloubími. ', 'J 5:3': 'V nich léhávalo množství nemocných, slepých, chromých, lidí s odumřelými údy. ', 'J 5:4': '---', 'J 5:5': 'Byl tam jeden člověk, jenž byl již osmatřicet let nemocen.', 'J 5:6': 'Toho Ježíš uviděl ležeti, poznal, že mu to již dlouho trvá, a řekl mu: „Chceš býti zdráv?“', 'J 5:7': 'Nemocný mu odpověděl: „Pane, nemám nikoho, kdo by mě zanesl do rybníka, když se voda zvíří. Když jdu sám, jiný sestoupí přede mnou.“', 'J 5:8': 'Ježíš mu řekl: „Vstaň, zvedni svá nosítka a choď!“', 'J 5:9': 'Ihned se ten člověk uzdravil. Vzal nosítka a chodil. Ten den byla sobota.', 'J 5:10': 'Řekli tedy Židé uzdravenému: „Je sobota! Nesmíš nositi nosítka.“', 'J 5:11': 'Odpověděl jim: „Ten, který mě uzdravil, mi řekl: »Zvedni svá nosítka a choď«!“', 'J 5:12': 'Zeptali se ho: „Kdo je ten člověk, který ti řekl: »Zvedni a choď«?“', 'J 5:13': 'Vyléčený nevěděl, kdo to je. Ježíš se totiž uchýlil stranou, poněvadž na místě byl veliký zástup.', 'J 5:14': 'Potom jej Ježíš nalezl v svatyni a řekl mu: „Hle, jsi zdráv! Nehřeš více, aby se ti nestalo něco horšího.“', 'J 5:15': 'Ten člověk odešel a pověděl Židům, že Ježíš je ten, který jej uzdravil. ', 'J 5:16': 'Proto Židé pronásledovali Ježíše, že to učinil v sobotu. ', 'J 5:17': 'On jim odpověděl: „Můj Otec pracuje stále až posavad, tak i já pracuji.“', 'J 5:18': 'Proto ještě víc usilovali Židé zabíti jej, že nejen rušil sobotu, ale i Boha nazýval svým Otcem a stavěl se Bohu na roveň. ', 'J 5:19': 'Ježíš jim odpověděl: „Vpravdě, vpravdě vám pravím: Syn nemůže sám ze sebe činiti nic, leč co vidí činiti Otce; co onen činí, to činí i Syn stejně. ', 'J 5:20': 'Neboť Otec miluje Syna a ukazuje mu všecko, co sám činí, a ukáže mu ještě nad to větší skutky, až se podivíte.', 'J 5:21': 'Jako Otec křísí a obživuje mrtvé, tak i Syn obživuje, koho chce.', 'J 5:22': 'Otec sám nesoudí nikoho, ale všechen soud dal Synovi,', 'J 5:23': 'aby všichni ctili Syna, jako ctí Otce. Kdo nectí Syna, nectí ani Otce, který jej poslal. ', 'J 5:24': 'Vpravdě, vpravdě vám pravím, kdo slyší mé slovo a věří tomu, kdo mě poslal, má věčný život; před soud nepřijde, ale přešel ze smrti do života.', 'J 5:25': 'Vpravdě, vpravdě vám pravím: Blíží se hodina, ano již je tu, kdy mrtví uslyší hlas Syna Božího, a kteří uslyší, budou živi. ', 'J 5:26': 'Neboť jako Otec má život v sobě, tak i Synovi dal, aby měl život v sobě,', 'J 5:27': 'a dal mu moc býti soudcem, poněvadž je Syn člověka.', 'J 5:28': 'Nedivte se tomu; blíží se zajisté hodina, kdy všichni v hrobech uslyší jeho hlas,', 'J 5:29': 'i vyjdou ti, kteří činili dobře, na vzkříšení k životu, ti však, kteří činili zle, na vzkříšení k soudu.“', 'J 5:30': '„Já nemohu sám ze sebe činiti nic. Jak slyším, tak soudím, a můj soud je spravedlivý, poněvadž hledám ne svou vůli, ale vůli toho, který mě poslal.“', 'J 5:31': '„Svědčím-li já sám o sobě, mé svědectví není pravdivé.', 'J 5:32': 'Jiný svědčí o mně, a já vím, že pravdivé jest svědectví, které o mně svědčí. ', 'J 5:33': 'Vy jste vyslali poselství k Janovi, a on vydal svědectví pravdě.', 'J 5:34': 'Já však nepřijímám svědectví od člověka, ale toto mluvím, abyste byli spaseni.', 'J 5:35': 'Jan byl hořící a svítící lampa, vy pak jste se chtěli na chvilku poradovati v jeho světle. ', 'J 5:36': 'Já však mám svědectví větší než Janovo; neboť skutky, které mi Otec dal, abych je konal, již ty skutky, které činím, svědčí o mně, že mě Otec poslal.', 'J 5:37': 'A sám Otec, který mě poslal, vydal o mně svědectví. Vy jste nikdy neslyšeli jeho hlasu ani jste neviděli jeho vzhledu,', 'J 5:38': 'nemáte jeho slova v sobě trvale, poněvadž nevěříte tomu, kterého on poslal. ', 'J 5:39': 'Vy prozkoumáváte Písma, poněvadž myslíte, že v nich máte věčný život - a ona svědčí o mně -, ', 'J 5:40': 'ale nechcete přijíti ke mně, abyste měli život.', 'J 5:41': 'Oslavu od lidí nepřijímám,', 'J 5:42': 'ale poznal jsem vás, že v sobě nemáte lásky Boží.', 'J 5:43': 'Já jsem přišel ve jménu svého Otce, ale nepřijímáte mne. Přijde-li jiný ve vlastním jménu, toho přijmete.', 'J 5:44': 'Jak vy můžete uvěřiti, když přijímáte oslavu jeden od druhého, ale nehledáte oslavy od jediného Boha? ', 'J 5:45': 'Nemyslete si, že já na vás budu žalovati u Otce; vaším žalobcem je Mojžíš, na kterého spoléháte.', 'J 5:46': 'Kdybyste věřili Mojžíšovi, věřili byste i mně, neboť on psal o mně. ', 'J 5:47': 'Nevěříte-li tomu, co napsal, jak byste mohli uvěřiti mým slovům?“ ', 'J 6:1': 'Potom odešel Ježíš za galilejské jezero Tiberiadské.', 'J 6:2': 'Šel za ním četný zástup, poněvadž viděli znamení, která činil na nemocných.', 'J 6:3': 'Ježíš vystoupil na horu a tam se posadil se svými učedníky.', 'J 6:4': 'Bylo krátce před židovskými svátky Pascha. ', 'J 6:5': 'Ježíš se rozhlédl, a když viděl, jak k němu přichází četný zástup, řekne Filipovi: „Kde nakoupíme chleba, aby se najedli?“', 'J 6:6': 'To řekl, aby jej zkoušel. Vždyť sám dobře věděl, co chce činiti. ', 'J 6:7': 'Filip mu odpověděl: „Za dvě stě denárů chleba jim nestačí, aby každý dostal malý kousek.“', 'J 6:8': 'Jeden z učedníků, Ondřej, bratr Šimona Petra, mu řekne: ', 'J 6:9': '„Je tu hoch, který má pět ječných chlebů a dvě rybičky. Ale co je to pro tolik lidí?“', 'J 6:10': 'Ježíš nařídil: „Řekněte lidem, ať se posadí.“ Na tom místě bylo mnoho trávy. I posadili se muži, v počtu asi pěti tisíc.', 'J 6:11': 'Ježíš vzal chleby, požehnal a rozdával sedícím. Stejně s rybičkami, co kdo chtěl.', 'J 6:12': 'Když byli nasyceni, řekne Ježíš učedníkům: „Seberte zbývající drobty, aby nic nepřišlo nazmar.“', 'J 6:13': 'Sebrali je tedy a naplnili dvanáct košů drobty z těch pěti chlebů, které zbyly, když se najedli.', 'J 6:14': 'Když lidé viděli, jaké znamení učinil, říkali: „To je opravdu prorok, který má přijíti na svět!“', 'J 6:15': 'Ježíš poznal, že chtějí přijíti a zmocniti se ho, aby jej prohlásili za krále. I vrátil se do soukromí na horu sám.', 'J 6:16': 'Když nastal večer, sestoupili jeho učedníci k jezeru,', 'J 6:17': 'vstoupili na loď a převáželi se na druhý břeh jezera do Kafarnaa. Již nastávala tma, a Ježíš k nim ještě nepřicházel; ', 'J 6:18': 'jezero pak se zmítalo silným vanutím větru.', 'J 6:19': 'Když ujeli pětadvacet nebo třicet stadií, vidí Ježíše, jak jde po moři a blíží se k lodi; i ulekli se. ', 'J 6:20': 'On jim řekne: „To jsem já; nebojte se!“', 'J 6:21': 'Chtěli jej tedy vzíti na loď, a hned doplula loď k zemi, kam jeli.', 'J 6:22': 'Druhého dne zástup, který stál na protějším břehu jezera, zvěděl, že tam nebylo jiné lodičky kromě jedné a že Ježíš společně se svými učedníky nevstoupil na loď, nýbrž že jeho učedníci odjeli sami.', 'J 6:23': 'Přijely jiné lodičky z Tiberiady blízko k místu, kde jedli chléb, kterému Pán požehnal.', 'J 6:24': 'Když tedy zástup uviděl, že tam není ani Ježíš ani jeho učedníci, i oni vstoupili na lodičky, přeplavili se do Kafarnaa a hledali Ježíše. ', 'J 6:25': 'Když jej nalezli na druhém břehu jezera, řekli mu: „Mistře, jak jsi se sem dostal?“', 'J 6:26': 'Ježíš jim odpověděl: „Vpravdě, vpravdě vám pravím, hledáte mne ne proto, že jste viděli znamení, ale že jste jedli chleby a byli nasyceni.', 'J 6:27': 'Pracujte ne o pokrm pomijitelný, ale o pokrm, který trvá do života věčného, jejž vám Syn člověka dá; neboť toho Otec Bůh potvrdil svou pečetí.“', 'J 6:28': 'Zeptali se ho: „Co máme činiti, abychom konali skutky Boží?“', 'J 6:29': 'Ježíš jim odpověděl: „Toto jest skutek Boží: věřiti v toho, koho on poslal.“', 'J 6:30': 'Ptali se: „Jaké tedy činíš znamení, abychom je uviděli a uvěřili ti? Co konáš? - ', 'J 6:31': 'Naši předkové jedli manu na poušti, jak je psáno: »Chléb z nebe jim dal jísti«.“ ', 'J 6:32': 'Ježíš jim odpověděl: „Vpravdě, vpravdě vám pravím: Ne Mojžíš dal vám chléb z nebe, ale můj Otec vám dává pravý chléb z nebe. ', 'J 6:33': 'Boží chléb sestupuje z nebe a dává život světu“.', 'J 6:34': 'Prosili ho: „Pane, dávej nám tento chléb pořád.“', 'J 6:35': 'Ježíš jim odpověděl: „Já jsem chléb života; kdo přichází ke mně, jistě nebude lačněti, a kdo ve mne věří, jistě nebude žízniti nikdy.', 'J 6:36': 'Ale řekl jsem vám, že, ač jste mě viděli, nevěříte.', 'J 6:37': 'Všichni, které mi Otec dává, přijdou ke mně, a nikoho, kdo ke mně přichází, jistě neodmítnu,', 'J 6:38': 'neboť jsem sestoupil s nebe, ne abych činil svou vůli, nýbrž vůli toho, který mě poslal.', 'J 6:39': 'Vůle pak toho, který mě poslal, jest, abych neztratil nikoho z těch, které mi dal, nýbrž vzkřísil všecky v poslední den. ', 'J 6:40': 'Vůle mého Otce jest, aby každý, kdo zří Syna a věří v něj měl život věčný; a já jej vzkřísím v poslední den.“', 'J 6:41': 'Židé si šeptali o něm, že řekl: »Já jsem chléb sestupující z nebe, ', 'J 6:42': 'a říkali: „Což to není Ježíš, syn Jozefův? Známe jeho otce i matku! Jak tedy může říkati: »Sestoupil jsem z nebe«?“', 'J 6:43': 'Ježíš jim odpověděl: „Nešeptejte mezi sebou!', 'J 6:44': 'Nikdo nemůže přijíti ke mně, leč když jej přitáhne Otec, který mě poslal, já pak jej vzkřísím v poslední den.', 'J 6:45': 'V prorocích je napsáno: »Všichni budou vyučeni od Boha«. Každý, kdo od Otce uslyšel a se naučil, přichází ke mně.', 'J 6:46': 'Ne že by kdo Otce byl viděl, kromě toho, kdo je od Otce, - ten viděl Otce.', 'J 6:47': 'Vpravdě, vpravdě vám pravím: Kdo věří, má život věčný. ', 'J 6:48': 'Já jsem chléb života. ', 'J 6:49': 'Vaši praotcové jedli na poušti manu, ale zemřeli.', 'J 6:50': 'Chléb z nebe sestupující jest takový, že kdo z něho jí, nezemře.', 'J 6:51': 'Já jsem živý chléb sestouplý z nebe; kdo by jedl z tohoto chleba, bude živ na věky; a chléb, který já dám, je maso z mého těla dávaného za život světa.“', 'J 6:52': 'Židé se mezi sebou přeli: „Jak nám tento člověk může dáti jíst maso ze svého těla?“', 'J 6:53': 'Ježíš jim odpověděl: „Vpravdě, vpravdě vám pravím, nebudete-li jísti maso z těla Syna člověka a píti jeho krev, nemáte života v sobě.', 'J 6:54': 'Kdo jí maso z mého těla a pije mou krev, má život věčný, a já jej vzkřísím v poslední den.', 'J 6:55': 'Neboť maso z mého těla je pravý pokrm a má krev je pravý nápoj. ', 'J 6:56': 'Kdo jí maso z mého těla a pije mou krev, ve mně zůstává a já v něm. ', 'J 6:57': 'Jako mne poslal živý Otec a já jsem živ skrz Otce, i ten, kdo jí mne, bude živ skrze mne.', 'J 6:58': 'To je chléb, který sestoupil z nebe, ne jak jedli vaši praotcové a zemřeli. Kdo jí tento chléb, bude živ na věky.“', 'J 6:59': 'To promluvil, když učil v synagoze v Kafarnau. ', 'J 6:60': 'Jakmile to uslyšeli mnozí z jeho učedníků, řekli: „To je tvrdé slovo! Kdopak je může poslouchat?“', 'J 6:61': 'Ježíš věděl v duchu, že si o něm jeho učedníci šeptají, i řekl jim: „To vás uráží? ', 'J 6:62': 'Což když uzříte Syna člověka, jak vystupuje tam, kde byl dříve?', 'J 6:63': 'To, co obživuje, je duch; maso z těla neprospívá nic. Řeči, které jsem já vám mluvil, jsou duch a život. ', 'J 6:64': 'Ale jsou mezi vámi někteří, kdo nevěří.“ Ježíš totiž od začátku věděl, kteří mezi nimi jsou nevěřící a kdo je ten, který jej zradí. ', 'J 6:65': 'I řekl: „Proto jsem vám říkal, že nikdo nemůže ke mně přijíti, leč by mu to bylo dáno od Otce.“', 'J 6:66': 'Od té doby mnoho z jeho učedníků odešlo zpět a již s ním nechodili.', 'J 6:67': 'Řekl tedy Ježíš těm dvanácti: „Zdali i vy chcete odejíti?“', 'J 6:68': 'Šimon Petr mu odpověděl: „Pane, ke komu bychom šli? Ty máš slova věčného života, ', 'J 6:69': 'a my jsme uvěřili a poznali, že ty jsi Svatý Boží.“ ', 'J 6:70': 'Ježíš jim řekl: „Nevyvolil jsem si vás těch dvanáct? A přece jeden z vás je ďábel.“', 'J 6:71': 'Mluvil o Jidášovi, synu Šimona Iškariotského; ten jej totiž měl zraditi, ač byl jedním z dvanácti.', 'J 7:1': 'Potom chodil Ježíš po Galilei. Nechtěl totiž choditi po Judei, poněvadž Židé usilovali jej zabíti.', 'J 7:2': 'Blížily se židovské svátky stánků.', 'J 7:3': 'Jeho bratří mu řekli: „Odejdi odtud a jdi do Judeje, aby přece tvoji učedníci viděli činy, které konáš.', 'J 7:4': 'Vždyť, kdo se chce státi veřejně známým, nic nečiní v skrytosti. Když dovedeš takové věci, zjev se světu.“', 'J 7:5': 'Ani jeho bratří totiž v něj nevěřili.', 'J 7:6': 'Ježíš jim odpoví: „Můj čas ještě nenastal, ale váš čas je pořád uchystán.', 'J 7:7': 'Vás svět nemůže nenáviděti, mne však nenávidí, protože já o něm svědčím, že jeho skutky jsou špatné. ', 'J 7:8': 'Odeberte se vy k svátkům; já se na tyto svátky ještě nebudu ubírati, poněvadž můj čas ještě není naplněn.“', 'J 7:9': 'To jim řekl a zůstal v Galilei.', 'J 7:10': 'Ale když se jeho bratří odebrali na svátky, odebral se i on, ne sice veřejně, ale jakoby tajně.', 'J 7:11': 'O svátcích ho Židé hledali a ptali se: „Kde pak je ten muž?“,', 'J 7:12': 'a bylo o něm v zástupech mnoho šeptání, jedni říkali: „Je to dobrý člověk!“ a druzí: „To ne, ale svádí zástup!“', 'J 7:13': 'Ale nikdo o něm nemluvil veřejně, protože se báli Židů.', 'J 7:14': 'Když už uplynulo polovic svátků, vstoupil Ježíš do svatyně a učil. ', 'J 7:15': 'Židé se divili: „Jak tento člověk zná Písma, když se neučil?“ ', 'J 7:16': '„Mé učení není ze mne, ale z toho, který mě poslal. ', 'J 7:17': 'Bude-li kdo chtíti činit jeho vůli, rozezná to učení, je-li z Boha, či mluvím-li sám ze sebe.', 'J 7:18': 'Kdo mluví sám ze sebe, hledá vlastní oslavu; kdo však hledá oslavu toho, který jej poslal, ten je pravdivý a není v něm nepoctivosti.“', 'J 7:19': '„Nedal vám Mojžíš zákon? Ale nikdo z vás zákon neplní! Proč mě usilujete zabíti?“', 'J 7:20': 'Zástup odpověděl: „Jsi posedlý démonem! Kdopak tě usiluje zabíti?“', 'J 7:21': 'Ježíš jim namítl: „Jediný skutek jsem učinil, a všichni se divíte. ', 'J 7:22': 'Proto vám Mojžíš dal obřízku - ne že by byla od Mojžíše, ale od praotců -, a vy obřezáváte v sobotu.', 'J 7:23': 'Přijímá-li člověk obřízku v sobotu a zákon Mojžíšův při tom není rušen, proč se na mne zlobíte, že jsem celého člověka uzdravil v sobotu?', 'J 7:24': 'Nesuďte podle zdání, ale suďte spravedlivým soudem.“', 'J 7:25': 'I ptali se někteří Jeruzalémští: „Není tohle ten, kterého usilují zabíti?', 'J 7:26': 'A hle, mluví veřejně, a nic mu neřeknou. Snad se opravdu přesvědčili přední muži, že je to Kristus?', 'J 7:27': 'Ale o tomhle víme, odkud jest. Když Kristus přijde, nikdo nebude věděti, odkud jest.“', 'J 7:28': 'I zvolal Ježíš hlasitě, když učil ve svatyni: „Znáte mě? A víte, odkud jsem? A přece jsem nepřišel sám od sebe, ale ten, který mě poslal, je pravdivý, a toho vy neznáte. ', 'J 7:29': 'Já jej znám, poněvadž jsem od něho a on mě poslal.“', 'J 7:30': 'Usilovali tedy zmocniti se ho, ale nikdo na něj nevztáhl ruku, poněvadž ještě nepřišla jeho hodina.', 'J 7:31': 'Ano, ze zástupu mnozí v něj uvěřili a říkali: „Až Kristus přijde, zdali bude činiti více znamení, než učinil tento?“', 'J 7:32': 'Farizeové zaslechli, že zástup si o něm šeptá takové věci; i poslali velekněží a farizeové biřice, aby se ho zmocnili.', 'J 7:33': 'Ježíš řekl: „Ještě na krátký čas budu mezi vámi a pak odejdu k tomu, který mě poslal.', 'J 7:34': 'Budete mne hledati, ale nenaleznete, a kde já jsem, tam vy nemůžete přijíti.“', 'J 7:35': 'Židé se mezi sebou ptali: „Kampak chce tento člověk jíti, že my ho nenajdeme? Snad nehodlá jíti do řecké diaspory a učiti tam Řeky? -', 'J 7:36': 'Copak znamenají slova, která řekl: »Budete mne hledati, ale nenaleznete, a kde já jsem, tam vy nemůžete přijíti«?“', 'J 7:37': 'V poslední, nejslavnější den svátků stál Ježíš a hlasitě mluvil: „Jestliže kdo žízní, přijď ke mně a pij.', 'J 7:38': 'Kdo věří ve mne – jak praví Písmo -, z jeho útrob poplynou řeky živé vody.“', 'J 7:39': 'To řekl o Duchu, jehož se mělo dostati těm, kdo v něj uvěřili. Dosud totiž nebylo Ducha, poněvadž Ježíš nebyl ještě oslaven. ', 'J 7:40': 'Když toto slovo uslyšeli někteří ze zástupu, říkali: „To je opravdu prorok!“', 'J 7:41': 'Jiní říkali: „To je Kristus.“ Jiní odpírali: „Ale, což přijde Kristus z Galileje? ', 'J 7:42': 'Nepraví Písmo, že Kristus přijde z potomstva Davidova a z vesnice Betléma, kde byl David?“', 'J 7:43': 'Tak nastala v zástupu roztržka pro něho.', 'J 7:44': 'Někteří z nich se ho chtěli zmocniti, ale nikdo naň nevztáhl ruku.', 'J 7:45': 'Biřici se vrátili k velekněžím a k farizeům, a ti se jich ptali: „Proč jste ho nepřivedli?“', 'J 7:46': 'Biřicové odpověděli: „Nikdy žádný člověk nemluvil, jako mluví tento člověk.“', 'J 7:47': 'Farizeové jim řekli: „Snad jste se i vy dali svésti!', 'J 7:48': 'Uvěřil v něj některý z předních mužů nebo z farizeů?', 'J 7:49': 'Leda tenhle zástup, který nerozumí zákonu - kletba na něj!“ ', 'J 7:50': 'Nikodém, jeden z nich, ten, který dříve k němu přišel, namítá:', 'J 7:51': '„Smí podle našeho zákona býti odsouzen člověk, dokud se nevyslechne a nezjistí se, co dělá?“', 'J 7:52': 'Odpověděli mu: „Nejsi ty také z Galileje? Pátrej a přesvědč se, že z Galileje nepovstávají proroci!“ ', 'J 7:53': 'Všichni odešli jednotlivě domů.', 'J 8:1': 'Ježíš šel na horu Oliv.', 'J 8:2': 'Časně ráno se zas objevil ve svatyni; všechen lid se shromáždil kolem něho, on se posadil a učil.', 'J 8:3': 'Zákoníci a farizeové přivádějí ženu přistiženou při cizoložství, postaví ji doprostřed ', 'J 8:4': 'a řeknou mu: Mistře, tato žena byla přistižena pří činu cizoložství.', 'J 8:5': 'V zákoně (nám) Mojžíš přikázal takové kamenovati. Co říkáš ty?“ ', 'J 8:6': 'Tím jej chtěli pokoušeti, aby měli proč jej obžalovati. Ježíš však se sehnul a prstem psal na zemi.', 'J 8:7': 'Když se ho nepřestávali ptáti, vzpřímil se a řekl (jim): „Kdo z vás jest bez hříchu, hoď na ni první kamenem.“', 'J 8:8': 'Sehnul se zas a psal na zemi.', 'J 8:9': 'Když to uslyšeli, pojednou se vytráceli, počínajíc staršími, až zůstal sám a žena před ním. ', 'J 8:10': 'Ježíš se vzpřímil a řekl jí: „Ženo, kam se poděli? Nikdo tě neodsoudil?“', 'J 8:11': 'Odpověděla: „Nikdo, pane.“ Ježíš řekl: „Ani já tě neodsuzuji. Jdi a od nynějška již nehřeš!“', 'J 8:12': 'Zase k nim Ježíš promluvil: „Já jsem světlo světa. Kdo mne následuje, nebude choditi v temnosti, ale bude míti světlo života.“', 'J 8:13': 'Farizeové mu namítli: „Ty svědčíš sám o sobě. Tvé svědectví není pravdivé.“', 'J 8:14': 'Ježíš jim odpověděl: „I když svědčím sám o sobě, mé svědectví je pravdivé; neboť vím, odkud jsem přišel a kam jdu. Vy však nevíte, odkud přicházím nebo kam jdu.', 'J 8:15': 'Vy soudíte podle tělesné přirozenosti; já nesoudím nikoho.', 'J 8:16': 'A soudím-li já, můj soud je pravdivý, protože nejsem sám, ale jsem já a ten, který mě poslal.', 'J 8:17': 'Ve vašem zákoně přece je psáno, že svědectví dvou lidí je pravdivé.', 'J 8:18': 'Já svědčím sám o sobě, a svědčí o mně Otec, který mě poslal.“', 'J 8:19': 'Řekli mu: „Kde je tvůj otec?“ Ježíš odpověděl: „Neznáte ani mne, ani mého Otce. Kdybyste znali mne, znali byste i mého Otce.“', 'J 8:20': 'Tato slova mluvil u pokladny, když učil ve svatyni, a nikdo se ho nezmocnil, poněvadž jeho hodina ještě nepřišla.', 'J 8:21': 'Ježíš k nim zase promluvil: „Já odcházím; budete mne hledati, ale zemřete v svém hříchu. Kam já odcházím, tam vy nemůžete přijíti.“', 'J 8:22': 'Židé říkali: „Snad se nechce sám zabíti, že praví: »Kam já odcházím, tam vy nemůžete přijíti«?“', 'J 8:23': 'I řekl jim: „Vy jste zdola, já jsem shora. V y jste z tohoto světa, já nejsem z tohoto světa.', 'J 8:24': 'Proto jsem vám řekl, že zemřete v svých hříších. Neboť jestliže neuvěříte, kdo já jsem, zemřete v svých hříších.“', 'J 8:25': 'Ptali se ho: „Kdo jsi?“ Ježíš jim odpověděl: „Proč s vámi vůbec mluvím?', 'J 8:26': 'Mám mnoho, co bych o vás řekl a soudil. Ale ten, který mě poslal, je pravdivý, a já mluvím světu to, co jsem od něho slyšel.“', 'J 8:27': 'Ale oni nepoznali, že k nim mluví o Otci.', 'J 8:28': 'Ježíš pokračoval: „Až vyvýšíte Syna člověka, pak poznáte, kdo já jsem; sám ze sebe nečiním nic a mluvím, jak mě naučil Otec.', 'J 8:29': 'Ten, který mě poslal, je se mnou. Nenechal mne samotného, poněvadž já stále činím, co se líbí jemu.“', 'J 8:30': 'Když tak mluvil, mnoho jich uvěřilo v něho.', 'J 8:31': 'Těm Židům, kteří mu věřili, řekl Ježíš: „Setrváte-li v mém slově, budete mými skutečnými učedníky;', 'J 8:32': 'poznáte pravdu, a pravda vás učiní svobodnými“', 'J 8:33': 'Namítli mu: „My jsme potomci Abrahamovi; nikdy jsme nebyli ničími otroky. Jak můžeš říci: »Stanete se svobodnými«?“', 'J 8:34': 'Ježíš jim odpověděl: „Vpravdě, vpravdě vám pravím: Kdokoli hřeší, je otrokem hříchu. ', 'J 8:35': 'Otrok nezůstává navždy v domě. Syn zůstává navždy. ', 'J 8:36': 'Jestliže vás tedy Syn osvobodí, budete opravdu svobodnými. ', 'J 8:37': 'Vím, že jste potomci Abrahamovi. Ale usilujete mě zabíti, poněvadž mé slovo nenalézá u vás vstupu. ', 'J 8:38': 'Mluvím, co jsem viděl u Otce. I vy tedy činíte, co jste slyšeli od svého otce.“', 'J 8:39': 'Odpověděli mu: „Náš otec je Abraham.“ Ježíš jim řekl: „Jste-li děti Abrahamovy, čiňte, co činil Abraham;', 'J 8:40': 'ale vy usilujete zabíti mne, člověka, který vám mluvil pravdu, jak ji slyšel od Boha. To Abraham nedělal.', 'J 8:41': 'Vy činíte skutky svého otce.“ Odpověděli mu: „Nenarodili jsme se ze smilstva; máme jen jednoho Otce, Boha.“', 'J 8:42': 'Ježíš jim řekl: „Kdyby Bůh byl vaším otcem, milovali byste mne. Vždyť já jsme vyšel a pocházím od Boha. Nepřišel jsem sám od sebe, ale on mě poslal.', 'J 8:43': 'Proč nechápete mou řeč? Proto, že nemůžete slyšeti mé slovo.', 'J 8:44': 'Vaším otcem je ďábel, a vy chcete činiti, co váš otec žádá. On byl vrahem lidí od počátku, neobstál v pravdě, poněvadž v něm není pravdy. Kdykoli mluví lež, mluví z toho, co je mu vlastní, poněvadž je lhář a otec lži.', 'J 8:45': 'Protože já mluvím pravdu, nevěříte mi.', 'J 8:46': 'Kdo z vás mě usvědčí z hříchu? Mluvím-li pravdu, proč vy mi nevěříte? ', 'J 8:47': 'Kdo je z Boha, slyší Boží řeč. Proto vy neslyšíte, že nejste z Boha.“', 'J 8:48': 'Židé mu odpověděli: „Což nemáme pravdu, že jsi Samaritán a posedlý démonem?“', 'J 8:49': 'Ježíš řekl: „Nejsem posedlý démonem, ale ctím svého Otce, a vy mě zneuctíváte.', 'J 8:50': 'Já se nestarám o vlastní oslavu. Jest kdosi, kdo se o ni stará a soudí.', 'J 8:51': 'Vpravdě, vpravdě vám pravím: Kdo zachovává mé slovo, neuzří smrti na věky.“', 'J 8:52': 'Židé mu namítli: „Teď jsme jisti, že jsi posedlý démonem. Abraham zemřel i proroci, a ty pravíš: Kdo zachovává mou řeč, neokusí smrti na věky!', 'J 8:53': 'Což jsi ty víc než náš praotec Abraham, který přece zemřel? I proroci zemřeli. Co ze sebe děláš?“', 'J 8:54': 'Ježíš odpověděl: „Kdybych sám sebe oslavoval, má sláva by nebyla ničím. Můj Otec mě oslavuje, o kterém vy říkáte, že je vaším Bohem.', 'J 8:55': 'Vy ho nechápete, ale já ho znám. Kdybych řekl, že ho neznám, byl bych lhářem stejně jako vy. Ale znám jej a zachovávám jeho slovo.', 'J 8:56': 'Váš praotec Abraham zaplesal, že uzří můj den, i viděl jej a zaradoval se.“', 'J 8:57': 'Židé mu řekli: „Padesát let ti ještě není, a Abraham tě viděl?“ ', 'J 8:58': 'Ježíš jim odpověděl: „Vpravdě, vpravdě vám pravím: Dříve než se Abraham narodil, já jsem.“', 'J 8:59': 'I zdvihli kameny, aby je po něm hodili. Ale Ježíš se skryl a odešel ze svatyně.', 'J 9:1': 'Cestou uviděl člověka slepého od narození.', 'J 9:2': 'Učedníci se ho zeptali: „Rabbi, kdo zhřešil: on sám či jeho rodiče, že se narodil slepý?“', 'J 9:3': 'Ježíš odpověděl: „Ani on nezhřešil, ani jeho rodiče, ale na něm se mají zjeviti skutky Boží.', 'J 9:4': 'My musíme konati skutky toho, který mě poslal, dokud je den; blíží se noc, kdy nikdo nebude moci pracovati.', 'J 9:5': 'Pokud jsem na světě, jsem světlem světa.“', 'J 9:6': 'Po těch slovech plivl na zem, udělal ze sliny kaši, přiložil mu tu kaši na oči ', 'J 9:7': 'a řekl mu: „Jdi, umyj se v rybníku Siloe“, což se překládá ,Poslaný‘. I šel, umyl se a vrátil se vidoucí.', 'J 9:8': 'Sousedé a ti, kdo jej dříve vídali, jak žebrá, řekli: „Není to ten, který sedával a žebral?“', 'J 9:9': 'Jedni tvrdili, že je to on, druzí říkali: „Není, ale je mu podoben!“ On řekl: „Jsem to já!“', 'J 9:10': 'Ptali se ho: „Jak to, že se ti otevřely oči?“', 'J 9:11': 'Odpověděl: „Člověk jménem Ježíš udělal kaši, pomazal mi oči a řekl mi: «Jdi k Siloe a umyj se!« šel jsem tedy, umyl jsem se a prohlédl.“', 'J 9:12': 'Ptali se ho: „Kdo je ten člověk?“ Odpoví: „Nevím.“', 'J 9:13': 'Přivedou jej k farizeům, toho bývalého slepce.', 'J 9:14': 'Byla zrovna toho dne sobota, kdy Ježíš udělal kaši a otevřel mu oči. ', 'J 9:15': 'Také farizeové se ho znovu ptali, jak nabyl zraku, a on odpověděl: „Přiložil mi na oči kaši, umyl jsem se a vidím.“ ', 'J 9:16': 'Někteří z farizeů tedy říkali: „Tento člověk není od Boha, poněvadž nezachovává sobotu.“ Jiní říkali: „Jak by mohl hříšný člověk činiti taková znamení?“ Neshodli se.', 'J 9:17': 'Znova se tedy ptají slepce: „Co ty o něm říkáš, když ti otevřel oči?“ On odpověděl: „Je to prorok.“', 'J 9:18': 'Židé tedy o něm nechtěli věřit, že byl slepý a nabyl zraku, až zavolali rodiče toho člověka, který nabyl zraku,', 'J 9:19': 'a zeptali se jich: „Je to váš syn, o kterém říkáte, že se narodil slepý? Jak to tedy, že nyní vidí?“', 'J 9:20': 'Jeho rodiče odpověděli: „Víme, že je to náš syn a že se slepý narodil.', 'J 9:21': 'Ale jak to, že nyní vidí, nevíme, ani nevíme, kdo mu otevřel oči. Zeptejte se jeho; je dospělý, ať mluví sám za sebe.“', 'J 9:22': 'To řekli jeho rodiče, protože se báli Židů; neboť Židé se již usnesli, aby každý, kdo by o něm vyznal, že je Kristus, byl vyloučen ze synagogy.', 'J 9:23': 'Proto jeho rodiče řekli: Je dospělý, zeptejte se jeho!', 'J 9:24': 'Zavolali tedy po druhé toho bývalého slepce a řekli mu: „Vzdej Bohu čest! My víme, že ten člověk je hříšný.“', 'J 9:25': 'Odpověděl: „Je-li hříšný, nevím, ale jedno vím: že jsem byl slepý a nyní vidím.“', 'J 9:26': 'Zeptali se ho tedy: „Co s tebou učinil? Jak ti otevřel oči?“', 'J 9:27': 'Odpověděl jim: „Již jsem vám to řekl, ale vy jste nechtěli slyšeti. Proč to chcete slyšeti ještě jednou? Snad se chcete i vy státi jeho učedníky?“', 'J 9:28': 'Obořili se na něj: „Ty jsi jeho učedník! My jsme učedníci Mojžíšovi.', 'J 9:29': 'My víme, že k Mojžíšovi mluvil Bůh, ale o tomhle nevíme, odkud je.“', 'J 9:30': 'Ten člověk jim odpověděl: „To je právě divné, že vy nevíte, odkud je, ale otevřel mi oči;', 'J 9:31': 'víme přece, že Bůh hříšníků neslyší, ale slyší toho, kdo je pobožný a činí jeho vůli.', 'J 9:32': 'Od věčnosti nebylo slýcháno, aby někdo otevřel oči rozenému slepci.', 'J 9:33': 'Kdyby nebyl od Boha, nic by nemohl učiniti.“', 'J 9:34': 'Řekli mu: „Ty ses celý v hříších narodil a chceš nás poučovati?“ A vyhnali ho.', 'J 9:35': 'Ježíš uslyšel, že jej vyhnali; nalezl jej a řekl mu: „Věříš ty v Syna člověka?“', 'J 9:36': 'On odpověděl: „A kdo je to, abych v něj věřil?“', 'J 9:37': 'Ježíš mu řekl: „Viděl jsi jej, mluví s tebou; to je on.“', 'J 9:38': 'On děl: „Věřím, Pane,“ a padl před ním na kolena.', 'J 9:39': 'Ježíš řekl: „Přišel jsem na tento svět k soudu, aby ti, kteří nevidí, viděli, a kteří vidí, oslepli.“', 'J 9:40': 'Farizeové, kteří byli u něho, to uslyšeli a řekli mu: „Snad nejsme i my slepí?“', 'J 9:41': 'Ježíš odpověděl: „Kdybyste byli slepí, neměli byste viny. Vy však říkáte: »Vidíme«, a proto vaše vina trvá.“', 'J 10:1': '„Vpravdě, vpravdě vám pravím: Kdo do ohrady ovcí nevchází dveřmi, nýbrž přelézá jinudy, to je zloděj a lupič.', 'J 10:2': 'Kdo však vchází dveřmi, je pastýř ovcí.', 'J 10:3': 'Tomu dveřník otvírá; ovce slyší jeho hlas, on volá své ovce jménem a vyvádí je.', 'J 10:4': 'Když všechny své ovce vypustí, jde před nimi, a ovce ho následují, protože znají jeho hlas.', 'J 10:5': 'Cizího však nenásledují, nýbrž utekou od něho, poněvadž neznají hlas cizích.“', 'J 10:6': 'Toto přirovnání jim Ježíš řekl, ale oni nechápali, co jim to praví.', 'J 10:7': 'Ježíš pokračoval: „Vpravdě, vpravdě vám pravím: Já jsem pastýř ovcí. ', 'J 10:8': 'Všichni, kteří přišli přede mnou, byli zloději a lupiči, ale ovce jich neposlouchaly.“', 'J 10:9': '„Já jsem dveře. Kdo vchází mnou, bude spasen; bude bezpečně vcházeti a vycházeti a najde pastvu.', 'J 10:10': 'Zloděj přichází jenom krást, zabíjet a hubit; já jsem přišel, aby měly život a aby měly hojnost.“', 'J 10:11': '„Já jsem dobrý pastýř. Dobrý pastýř nasazuje život za ovce. ', 'J 10:12': 'Námezdný, který není pastýřem, jemuž ovce nenáležejí, jak vidí přicházet vlka, opouští ovce a prchá, vlk pak je rve a rozhání;', 'J 10:13': 'vždyť je to námezdný člověk, kterému na ovcích nezáleží. ', 'J 10:14': 'Já jsem dobrý pastýř; znám své ovce, a mé ovce znají mne, ', 'J 10:15': 'zrovna tak, jako mne zná Otec a já znám Otce, a život dávám za ovce. ', 'J 10:16': 'Mám i jiné ovce, které nejsou z tohoto ovčince. I ty musím přivésti; uslyší můj hlas, a bude jedno stádo, jeden pastýř. ', 'J 10:17': 'Proto mě Otec miluje, že dávám svůj život, abych jej zase přijal. ', 'J 10:18': 'Nikdo mi ho nebere, ale já jej dávám sám od sebe. Mám moc dáti jej, a mám moc zase jej vzíti; takový příkaz jsem dostal od Otce.“ ', 'J 10:19': 'Pro tyto řeči se Židé zase neshodli.', 'J 10:20': 'Mnozí z nich říkali: „Je posedlý démonem a blázní. Proč ho posloucháte?“', 'J 10:21': 'Jiní říkali: „To nejsou slova posedlého. Což může démon otevříti oči slepých?“ - ', 'J 10:22': 'Tehdy nastaly svátky posvěcení chrámu v Jeruzalémě. Byla zima. ', 'J 10:23': 'Ježíš chodil v svatyni ve sloupoví Šalamounově.', 'J 10:24': 'Obklopili jej Židé a řekli mu: „Jak dlouho nás chceš držeti v nejistotě? Jsi-li Kristus, řekni nám to zřetelně.“', 'J 10:25': 'Ježíš jim odpověděl: „Řekl jsem vám to, a nevěříte. Skutky, které činím ve jménu svého Otce, svědčí o mně.', 'J 10:26': 'Ale vy nevěříte, protože nejste z mých ovcí. ', 'J 10:27': 'Mé ovce slyší můj hlas, já je znám, ony mne následují,', 'J 10:28': 'a já jim dávám věčný život. Nezahynou na věky, nikdo mi, jich nevyrve z ruky.', 'J 10:29': 'Co mi dal můj Otec, je větší nade všecko a nikdo nedovede nic vyrvati z Otcovi ruky. ', 'J 10:30': 'Já a Otec jsme jedno.', 'J 10:31': 'Tu si Židé zase přinesli kameny, aby jej kamenovali.', 'J 10:32': 'Ježíš pokračoval: „Ukázal jsem vám mnoho dobrých skutků od Otce. Pro který skutek mě chcete kamenovati?“', 'J 10:33': 'Židé odpověděli: „Pro dobrý skutek tě nechceme kamenovati, ale pro rouhání, že se ty, pouhý člověk, činíš Bohem.“', 'J 10:34': 'Ježíš pokračoval: „Což není psáno ve vašem zákoně: »Řekl jsem: jste bohové«?', 'J 10:35': 'Jestliže ty, na které se obracela Boží řeč, nazývá bohy - a Písmo nemůže býti zrušeno -,', 'J 10:36': 'smíte vy tomu, koho Otec posvětil a poslal na svět, říci: »Ty se rouháš«, protože jsem řekl: »Jsem Syn Boží«?', 'J 10:37': 'Nečiním-li skutků svého Otce, nevěřte mi; ', 'J 10:38': 'pakli činím, i kdybyste mně nevěřili, věřte skutkům, abyste poznali a poznávali, že ve mně Otec a já v Otci.“', 'J 10:39': 'Zas usilovali zmocniti se ho, ale on unikl jejich rukám', 'J 10:40': 'a znovu odešel za Jordán na místo, kde dříve Jan křtíval, a zůstal tam.', 'J 10:41': 'Mnozí k němu přišli a řekli: „Jan sice neučinil žádného znamení, ale všecko, co Jan řekl o tomto muži, bylo pravdivé.“', 'J 10:42': 'A mnozí tam v něj uvěřili.', 'J 11:1': 'Byl nemocen jeden muž, jménem Lazar z Betanie, vesnice Marie a její sestry Marty.', 'J 11:2': 'To byla ta Maria, která Pána pomazala mastí a vytřela mu nohy svými vlasy, a její bratr byl nemocen.', 'J 11:3': 'Sestry k němu poslaly se vzkazem: „Pane, hle, ten, kterého miluješ, je nemocen.“', 'J 11:4': 'Když to Ježíš uslyšel, odpověděl: „To není nemoc k smrti, ale pro Boží oslavu, aby skrze ni Syn Boží byl oslaven.“', 'J 11:5': 'Ježíš miloval Martu a její sestru i Lazara.', 'J 11:6': 'Když tedy uslyšel, že je nemocen, zůstal ještě dva dni v místě, kde byl.', 'J 11:7': 'Potom teprve řekl svým učedníkům: „Vraťme se do Judeje!“', 'J 11:8': 'Učedníci mu odpověděli: „Rabbi, zrovna teď tě chtěli Židé ukamenovati, a zas tam jdeš?“', 'J 11:9': 'Ježíš řekl: „Nemá den dvanáct hodin? Kdo ve dne chodí, neklopýtne, poněvadž vidí světlo tohoto světa. ', 'J 11:10': 'Chodí-li však kdo v noci, klopýtne, poněvadž v něm není světla.“', 'J 11:11': 'To řekl a potom dodal: „Náš přítel Lazar usnul. Ale jdu, abych jej probudil.“', 'J 11:12': 'Učedníci mu odpověděli: „Pane, usnul-li, bude zachráněn.“', 'J 11:13': 'Ježíš mluvil o jeho smrti, ale oni si myslili, že mluví o usnutí spánkem.', 'J 11:14': 'Tu jim Ježíš řekl zřetelně: „Lazar zemřel; ', 'J 11:15': 'jsem rád, že jsem tam nebyl, k vůli vám, abyste uvěřili. Ale pojďme k němu!“', 'J 11:16': 'Tomáš řečený Didymus-Dvojče řekl svým spoluučedníkům: „Pojďme i my, abychom s ním podstoupili smrt.“', 'J 11:17': 'Když Ježíš přišel, shledal, že je již čtyři dni v hrobě. ', 'J 11:18': 'Betania byla blízko Jeruzaléma, asi na patnáct stadií. ', 'J 11:19': 'Mnoho Židů přišlo k Martě a k Marii, aby ji potěšili nad bratrem.', 'J 11:20': 'Když Marta uslyšela, že Ježíš přichází, šla mu naproti. Maria seděla v domě.', 'J 11:21': 'Marta oslovila Ježíše: „Pane, kdybys tu byl býval ty, nebyl by můj bratr zemřel. ', 'J 11:22': 'Ale i teď - vím, že, cokoli bys žádal od Boha, Bůh ti dá.“', 'J 11:23': 'Ježíš jí řekl: „Vstane tvůj bratr.“', 'J 11:24': 'Marta mu odpověděla: „Vím, že vstane při vzkříšení v poslední den.“', 'J 11:25': 'Ježíš jí řekl: „Já jsem vzkříšení a život. Kdo věří ve mne, i kdyby zemřel, bude živ;', 'J 11:26': 'a každý, kdo je živ a věří ve mne, i kdyby zemřel, bude živ; a každý, kdo je živ a věří ve mne, nezemře na věky. Věříš tomu?“', 'J 11:27': 'Odpověděla: „Ano, Pane; uvěřila jsem, že ty jsi Kristus, Syn Boží, který má přijíti na svět.“', 'J 11:28': 'Když to řekla, odešla, zavolala tajně svou sestru Marii a oznámila jí: „Mistr je tu a volá tě.“ ', 'J 11:29': 'Jak to Marie uslyšela, rychle vstala a šla k němu. ', 'J 11:30': 'Ježíš ještě nedošel do vesnice, nýbrž byl teprve na místě, kam mu Marta přišla naproti. ', 'J 11:31': 'Když Židé, kteří s ní byli v domě a těšili ji, uviděli, že Marie rychle vstala a vyšla, šli za ní; myslili si, že jde k hrobu, aby se tam vyplakala.', 'J 11:32': 'Když tedy Marie došla, kde byl Ježíš, a uviděla jej, klesla mu k nohám a řekla: „Pane, kdybys tu byl býval, nebyl by můj bratr zemřel.“', 'J 11:33': 'Když Ježíš viděl, jak pláče a jak Židé s ní přišlí pláčí, rozhorlil se v duchu, vzrušil se', 'J 11:34': 'a zeptal se: „Kam jste jej položili?“ Odpověděli mu: „Pane, pojď se podívat!“', 'J 11:35': 'Ježíš zaslzel, ', 'J 11:36': 'takže Židé říkali: „Hle, jak jej miloval!“', 'J 11:37': 'Někteří z nich řekli: „Což nemohl tento muž, který otevřel oči slepému, dokázati, aby nezemřel?“', 'J 11:38': 'Ježíš se znova rozhorlí v nitru a přichází k hrobu. Byla to jeskyně, a na ní ležel kámen.', 'J 11:39': 'Ježíš rozkáže: „Zdvihněte kámen!“ Sestra zemřelého, Marta, jej varuje: „Pane, již zapáchá, vždyť jsou tomu čtyři dni!“', 'J 11:40': 'Ježíš jí odpověděl: „Neřekl jsem ti, že budeš-li věřiti, uvidíš slávu Boží?“', 'J 11:41': 'Zvedli tedy kámen. Ježíš obrátil oči vzhůru a řekl: „Otče, děkuji ti, že jsi mě uslyšel.', 'J 11:42': 'Věděl jsem ovšem, že mě vždycky slyšíš, ale jde mi o zástup, který stojí kolem, aby uvěřili, že ty jsi mě poslal,“', 'J 11:43': 'Po tom slově silným hlasem zavolal: „Lazare, pojď ven!“', 'J 11:44': 'Mrtvý vyšel, svázán na rukou i na nohou prostěradly a s tváří zahalenou šátkem. Ježíš jim rozkázal: „Rozvažte jej a nechte jej odejíti.“', 'J 11:45': 'Tu mnozí z Židů, kteří přišlí k Marii a uviděli, co učinil, uvěřili v něho.', 'J 11:46': 'Ale někteří z nich odešli k farizeům a pověděli jim, co Ježíš učinil.', 'J 11:47': 'Velekněží a farizeové svolali synedrium a radili se: „Co máme dělati? Vždyť ten člověk činí mnoho znamení?', 'J 11:48': 'Necháme-li jej tak, všichni v něho uvěří, a pak přijdou Římané a vezmou nám svaté místo i lid.“', 'J 11:49': 'Jeden pak z nich, Kaifáš, jenž byl onoho roku veleknězem, jim řekl: „Vy praničemu nerozumíte, ', 'J 11:50': 'ani nemyslíte na to, že je ve váš prospěch, aby jeden člověk zemřel za lid, a ne, aby zahynul všechen národ.“', 'J 11:51': 'To neřekl ze sebe, ale, že byl veleknězem onoho roku, prorokoval, že Ježíš musí zemříti za národ,', 'J 11:52': 'a nejen za národ, nýbrž také proto, aby dítky Boží rozptýlené shromáždil v jednotu.', 'J 11:53': 'Od onoho dne tedy se uradili, že jej zabijí.', 'J 11:54': 'Proto Ježíš nechodil již veřejně mezi Židy, nýbrž odešel tamodtud do krajiny blízko pouště do města řečeného Efraim, a tam pobýval s učedníky.', 'J 11:55': 'Bylo krátce před židovským svátkem Pascha, a mnozí z té krajiny se ubírali do Jeruzaléma před svátky Pascha, aby se očistili.', 'J 11:56': 'I hledali Ježíše, stávali pohromadě ve svatyni a říkali: „Co myslíte? Jistě že přijde na svátky?“', 'J 11:57': 'Velekněží pak a farizeové vydali příkazy, aby, kdo zví, kde je, to oznámil, aby se ho mohli zmocniti.', 'J 12:1': 'Šest dní před svátky Pascha přišel Ježíš do Betanie, kde bydlil Lazar, kterého Ježíš vzkřísil z mrtvých.', 'J 12:2': 'Připravili mu tam večeři, a Marta posluhovala. Lazar byl jeden z těch, kdo s ním seděli u stolu.', 'J 12:3': 'Marie vzala libru pravé vzácné nardové masti, pomazala Ježíšovi nohy a třela mu je svými vlasy. Celý dům se naplnil vůní masti.', 'J 12:4': 'Jidáš Iškariotský, jeden ze dvanácti, ten, který jej měl zraditi, řekl:', 'J 12:5': '„Proč nebyla tato mast prodána za tři sta denárů a peníze dány chudým?“ ', 'J 12:6': 'To řekl, ne že by se staral o chudé, ale že byl zloděj a že, ježto měl měšec, ukrádal, co do něho bylo vkládáno.', 'J 12:7': 'Ježíš odpověděl: „Nech ji, ať to uchová ke dni mého pohřbu.', 'J 12:8': 'Vždyť chudé máte vždycky s sebou, ale mne nemáte vždycky.“', 'J 12:9': 'Četný zástup Židů se dověděl, že je tam; i přišli nejen k vůli Ježíšovi, ale aby uviděli Lazara, kterého vzkřísil z mrtvých.', 'J 12:10': 'Velekněží pak se uradili, že zabijí také Lazara, ', 'J 12:11': 'protože mnoho Židů k vůli němu odcházelo a začínalo věřiti v Ježíše.', 'J 12:12': 'Druhého dne četný zástup, který přišel na svátky, když uslyšel, že Ježíš jde do Jeruzaléma,', 'J 12:13': 'vzal palmové větve, vyšel mu naproti a křičel: „Hosanna, požehnán buď ten, který přichází ve jménu Páně, izraelský král!“', 'J 12:14': 'Ježíš nalezl oslátko a posadil se na ně, jak je psáno:', 'J 12:15': '»Neboj se, dcero siónská! Hle, tvůj král přichází, sedě na oslátku.«', 'J 12:16': 'Jeho učedníci to s počátku nechápali, ale když byl Ježíš oslaven, tu si vzpomněli, že to bylo o něm psáno a že mu to proto tak učinili.', 'J 12:17': 'Zástup, který s ním byl, když Lazara zavolal z hrobu a vzkřísil z mrtvých, vydával o něm svědectví. ', 'J 12:18': 'Proto mu také zástup vyšel naproti, neboť uslyšeli, že on učinil toto znamení. ', 'J 12:19': 'Farizeové si řekli: „Vidíte, že nic nepořídíte! Hle, svět se dal za ním!“', 'J 12:20': 'Mezi těmi, kteří se ubírali, aby o svátcích vykonali bohoslužbu, byli někteří Řekové. ', 'J 12:21': 'Ti přišli k Filipovi z galilejské Betsaidy a prosili ho: „Pane, chceme viděti Ježíše.“', 'J 12:22': 'Filip jde a řekne to Ondřejovi; Ondřej a Filip jdou a povědí to Ježíšovi.', 'J 12:23': 'Ježíš jim odpoví: „Přišla hodina, aby byl oslaven Syn člověka.', 'J 12:24': 'Vpravdě, vpravdě vám pravím, nepadne-li pšeničné zrno do země a neodumře, zůstane samo. Odumře-li však, vydá mnoho plodů.“', 'J 12:25': '„Kdo miluje svůj život, ztratí jej; kdo nenávidí svůj život na tomto světě, zachová jej pro věčný život.“ ', 'J 12:26': '„Jestliže mi kdo slouží, ať mne následuje; kde jsem já, tam bude i můj služebník. Jestliže mi kdo slouží, Otec jej poctí.“', 'J 12:27': 'Nyní je má duše rozechvěna. Co mám říci? Otče, zachraň mě od této hodiny? Ne, vždyť jsem právě proto přišel k této hodině.', 'J 12:28': 'Otče, oslav své jméno!“ Ozval se hlas z nebe: „ Oslavil jsem je a ještě oslavím.“', 'J 12:29': 'Zástup, který tam stál a to uslyšel, říkal, že zahřmělo; jiní říkali: „Anděl k němu promluvil.“', 'J 12:30': 'Ježíš odpověděl: „Tento hlas se ozval ne k vůli mně, ale k vůli vám. ', 'J 12:31': 'Nyní nastává soud tohoto světa. Nyní bude vládce tohoto světa vypuzen. ', 'J 12:32': 'Já pak, až budu vyvýšen ze země, všecky lidi potáhnu k sobě.“', 'J 12:33': 'To řekl, aby naznačil, jakou smrtí měl umříti.', 'J 12:34': 'Zástup mu odpověděl: „My jsme slyšeli ze zákona, že Kristus zůstává na věky; jak můžeš ty říkati, že Syn člověka musí býti vyvýšen? - Kdo je ten Syn člověka?“', 'J 12:35': 'Ježíš jim řekl: „Ještě na krátký čas je mezi vámi světlo. Choďte, dokud máte světlo, aby vás nezachvátila tma; kdo chodí ve tmě, neví, kam jde.', 'J 12:36': 'Pokud máte světlo, věřte v světlo, abyste byli syny světla.“ Toto pověděl Ježíš, pak odešel a skryl se před nimi. ', 'J 12:37': 'Ačkoliv tolik velikých znamení učinil před nimi, nevěřili v něho, ', 'J 12:38': 'aby se splnilo slovo, které řekl prorok Izaiáš: »Pane, kdo uvěřil našemu kázání? A komu se zjevilo rámě Páně?«', 'J 12:39': 'Proto nemohli věřiti, že Izaiáš dále pravil:', 'J 12:40': '»Oslepil jim oči a zatvrdil jim srdce, aby neviděli, ač mají oči, a aby nechápali, ač mají rozum, neobrátili se a já jich neuzdravil.«', 'J 12:41': 'To řekl Izaiáš, poněvadž viděl jeho slávu a mluvil o něm. ', 'J 12:42': 'Přece však i z předních mužů mnoho jich uvěřilo v něho, ale pro farizeje se k tomu nepřiznali, aby nebyli vyloučeni ze synagogy;', 'J 12:43': 'neboť milovali slávu lidskou víc než slávu Boží. ', 'J 12:44': 'Ježíš hlasitě zvolal: „Kdo věří ve mne, ne ve mne věří, nýbrž v toho, který mě poslal; ', 'J 12:45': 'a kdo mne zří, zří toho, který mě poslal.', 'J 12:46': 'Já jsem přišel na svět jako světlo, aby žádný, kdo ve mne věří, nezůstal ve tmě. ', 'J 12:47': 'Slyší-li kdo mé řeči, ale nezachovává jich, nesoudím ho já; neboť jsem nepřišel, abych soudil svět, ale abych spasil svět.', 'J 12:48': 'Kdo mne zavrhuje a nepřijímá mých řečí, má svého soudce: slovo, které jsem promluvil, jej bude souditi v poslední den,', 'J 12:49': 'poněvadž já jsem nemluvil sám ze sebe, ale sám Otec, který mě poslal, mi dal, co mám říkati a co mám mluviti. ', 'J 12:50': 'Já pak vím, že jeho příkaz je věčný život. Co tedy mluvím, mluvím tak, jak mi pověděl Otec.“', 'J 13:1': 'Před svátky Pascha Ježíš věděl, že přišla jeho hodina, aby přešel z tohoto světa k Otci, když prokázal lásku k svým, kteří byli na světě, a miloval je až do konce.', 'J 13:2': 'Při večeři, když ďábel již byl vnukl do srdce Jidášovi, synu Šimona, Iškariotskému, aby jej zradil -', 'J 13:3': 'poněvadž Ježíš věděl, že mu Otec všecko dal do rukou, a že vyšel od Boha, a odchází k Bohu -,', 'J 13:4': 'vstane od večeře, svlékne šat, vezme zástěru a přepásá se jí.', 'J 13:5': 'Potom nalije vody do umyvadla a začne umývati učedníkům nohy a vytírati zástěrou, kterou byl přepásán. ', 'J 13:6': 'Přijde tedy k Šimonovi Petrovi. Ten mu řekne: „Pane, ty mi myješ nohy?“', 'J 13:7': 'Ježíš mu odpověděl: „Ty nyní nechápeš, co já činím, ale potom tomu porozumíš.“', 'J 13:8': 'Petr řekne: „Nikdy, až na věky, mi nebudeš mýti nohy!“ Ježíš odpověděl: „Neumyji-li tě, nebudeš míti podílu se mnou.“', 'J 13:9': 'Šimon Petr řekne: „Pane, pak nejen mé nohy, ale i ruce a hlavu!“', 'J 13:10': 'Ježíš mu odpoví: „Kdo je vykoupán, nepotřebuje, aby se ještě umyl, nýbrž je celý čistý. I vy jste čisti, ale ne všichni.“ ', 'J 13:11': 'Znal totiž zrádce, proto řekl: „Ne všichni jste čisti.“', 'J 13:12': 'Když jim tedy umyl nohy, zase si oblékl šat, usedl a řekl jim: „Chápete, co jsem vám učinil? ', 'J 13:13': 'Vy mě nazýváte mistrem a Pánem, a dobře říkáte; jsem jím. ', 'J 13:14': 'Jestliže tedy já, váš Pán a mistr, jsem vám umyl nohy, i vy máte jeden druhému mýti nohy.', 'J 13:15': 'Dal jsem vám totiž příklad, abyste i vy činili, jak jsem já učinil vám.', 'J 13:16': 'Vpravdě, vpravdě vám pravím: Služebník není víc než jeho pán, posel není víc než ten, kdo jej poslal. ', 'J 13:17': 'Chápete-li to, blaženi jste, činíte-li tak.“ ', 'J 13:18': '„Nemluvím ovšem o vás o všech; vím, které jsem si vyvolil. Ale aby se naplnilo Písmo: »Ten, který se mnou jí chléb, zvedl proti mně patu«. ', 'J 13:19': 'Pravím vám to nyní, dříve než se to stane, abyste věřili, až se to stane, že já to jsem.“', 'J 13:20': '„Vpravdě, vpravdě vám pravím: Kdo přijímá toho, koho já posílám, přijímá mne; kdo pak přijímá mne, přijímá toho, kdo mě poslal.“', 'J 13:21': 'Když to Ježíš řekl, rozechvěl se v duchu a vydal svědectví: „Vpravdě, vpravdě vám pravím, že jeden z vás mě zradí.“', 'J 13:22': 'Učedníci hleděli jeden na druhého, byli na rozpacích, o kom mluví.', 'J 13:23': 'Jeden z jeho učedníků seděl skloněn na prsa Ježíšova, ten, kterého Ježíš miloval. ', 'J 13:24': 'Šimon Petr na něj kývne a řekne mu: „Zeptej se, kdo je ten, o němž mluví.“', 'J 13:25': 'On se tedy nachýlí Ježíšovi na ňadra a zeptá se: „Pane, kdo to je?“', 'J 13:26': 'Ježíš odpoví: „Ten je to, kterému omočím a podám sousto.“ Omočí tedy sousto, vezme a dá Jidášovi, synu Šimona Iškariotského. ', 'J 13:27': 'Po tom soustě vstoupil do něho satan. Ježíš mu řekne: „Co chceš učiniti, učiň rychle!“', 'J 13:28': 'Ze stolovníků nikdo nerozuměl, nač mu to řekl.', 'J 13:29': 'Někteří myslili - poněvadž Jidáš měl měšec -, že mu Ježíš nařizuje: »Nakup, čeho potřebujeme na svátky«, neb aby něco dal chudým. ', 'J 13:30': 'On tedy vzal sousto a hned odešel. Byla noc.', 'J 13:31': 'Když odešel, Ježíš mluví: „Nyní byl oslaven Syn člověka, a Bůh byl oslaven v něm. ', 'J 13:32': 'Byl-li Bůh v něm oslaven, jeho Bůh oslaví v sobě, a oslaví jej hned.“', 'J 13:33': '„Dítky, budu s vámi již jen krátký čas; budete mě hledati, a jako jsem řekl Židům: »Kam já odcházím, vy nemůžete přijít«, tak nyní pravím i vám.“', 'J 13:34': '„Dávám vám nový příkaz, abyste se milovali vespolek; jako jsem já vás miloval, abyste se i vy milovali vespolek.', 'J 13:35': 'Po tom poznají všichni, že jste moji učedníci, budete-li míti lásku vespolek.“ ', 'J 13:36': 'Šimon Petr se ho zeptá: „Pane, kam jdeš?“ Ježíš odpověděl: „Kam já jdu, tam mne nyní nemůžeš následovati; později však mne budeš moci následovati.“', 'J 13:37': 'Petr se zeptá: „Pane, proč tě nemohu následovati nyní? Svůj život za tebe položím!“ ', 'J 13:38': 'Ježíš odpoví: „Svůj život za mne položíš? Vpravdě, vpravdě ti pravím: Než kohout zakokrhá, třikrát mě zapřeš.“', 'J 14:1': '„Vaše srdce ať se nechvěje! Věřte v Boha, věřte i ve mne.', 'J 14:2': 'V domě mého Otce je mnoho příbytků. Kdyby tomu tak nebylo, což bych vám byl řekl, že vám jdu připravit místo? ', 'J 14:3': 'Jdu-li vám připravit místo, vrátím se a vezmu vás k sobě, abyste i vy byli, kde já jsem. ', 'J 14:4': 'Cestu, kam jdu, znáte.“', 'J 14:5': 'Tomáš řekne; „Pane, nevíme, kam jdeš; jak můžeme znáti cestu?“', 'J 14:6': 'Ježíš mu odpoví: „Já jsem cesta, pravda a život. Nikdo nepřichází k Otci než skrze mne.', 'J 14:7': 'Kdybyste mne znali, znali byste i mého Otce. Od nynějška již ho znáte a vidíte.“', 'J 14:8': 'Filip řekne: „Pane, ukaž nám Otce, a to nám stačí.“', 'J 14:9': 'Ježíš mu odpověděl: „Tak dlouho jsem s vámi, a neznáš mne, Filipe? Kdo viděl mne, viděl Otce. Jak tedy můžeš říci: »Ukaž nám Otce«? ', 'J 14:10': 'Nevěříš, že já jsem v Otci a Otec je ve mně?“ „Řeči, které vám mluvím, neříkám sám od sebe. Otec, který ve mně přebývá, činí své skutky. ', 'J 14:11': 'Věřte mi, že já jsem v Otci a Otec je ve mně; věřte aspoň pro ty skutky. ', 'J 14:12': 'Vpravdě, vpravdě vám pravím: Kdo věří ve mne, i on sám bude činiti skutky, které já činím, ano ještě větší bude činiti. Neboť já jdu k Otci', 'J 14:13': 'a učiním, začkoli byste prosili v mém jménu, aby Otec byl oslaven v Synovi. ', 'J 14:14': 'Budete-li oč prositi v mém jménu, učiním to.“', 'J 14:15': '„Milujete-li mě, zachovávejte mé příkazy. ', 'J 14:16': 'Já budu prositi Otce, a on vám dá jiného Přímluvce, aby s vámi byl na věky, ', 'J 14:17': 'Ducha pravdy. Svět ho nemůže postihnouti, poněvadž ho nezří a nepoznává, Vy jej znáte, poněvadž přebývá s vámi a bude ve vás.', 'J 14:18': 'Neopustím vás jako sirotky. Přijdu k vám. ', 'J 14:19': 'Za krátkou chvíli svět mne již neuzří, ale vy mě uzříte, poněvadž já jsem živ a vy také budete živi.', 'J 14:20': 'V onen den poznáte, že já jsem v svém Otci a vy ve mně jako já ve vás. ', 'J 14:21': 'Kdo má mé příkazy a zachovává je, ten mě miluje; kdo pak mě miluje, bude milován od mého Otce, a já jej budu milovati a zjevím se mu.“', 'J 14:22': 'Otáže se ho Judas ne Iškariotský: „Pane, pro kterou příčinu se chceš zjeviti nám, ale světu ne?“', 'J 14:23': 'Ježíš mu odpověděl: „Miluje-li mě kdo, bude zachovávati mé slovo, a Otec jej bude milovati, a k němu přijdeme a učiníme si u něho příbytek. ', 'J 14:24': 'Kdo mne nemiluje, nezachovává mých slov. Slovo pak, jež slyšíte, není mé, nýbrž slovo Otce, který mě poslal.“', 'J 14:25': '„To jsem vám mluvil, dokud jsem byl s vámi. ', 'J 14:26': 'Přímluvce pak, Duch svatý, kterého Otec pošle v mém jménu, ten vás naučí všemu a připomene vám všecko, co jsem vám řekl.“', 'J 14:27': '„Zanechávám vám pokoj, svůj pokoj vám dávám; nedávám vám pokoj, jako dává svět. Ať se vaše srdce nechvěje a neděsí. ', 'J 14:28': 'Slyšeli jste, že jsem vám řekl: »Jdu« a »přijdu k vám«. Milujete-li mě, zaradovali byste se, že odcházím k Otci, poněvadž Otec je víc než já.', 'J 14:29': 'Nyní pak jsem vám to pověděl, dříve než se to stane, abyste věřili, až se to stane. ', 'J 14:30': 'Již s vámi nebudu mnoho mluviti; neboť přichází vládce světa. Na mne ovšem nemá práva,', 'J 14:31': 'ale svět má poznati, že miluji Otce a činím, jak mi přikázal Otec. Vstaňte, pojďme odtud!“', 'J 15:1': '„Já jsem pravý vinný kmen, a můj Otec jest vinař. ', 'J 15:2': 'Odřezává každý výhonek na mne, který nenese ovoce, a čistí každý, který nese ovoce aby nesl ještě víc ovoce. -', 'J 15:3': 'Vy jste již čisti pro slovo, které jsem vám mluvil.', 'J 15:4': 'Zůstaňte ve mně, a já ve vás; jako výhonek nemůže nésti ovoce sám od sebe, nezůstane-li při kmeni, tak ani vy, nezůstanete-li ve mně.', 'J 15:5': 'Já jsem vinný kmen, vy jste výhonky. Kdo zůstává ve mně - a já v něm -, jenom ten nese mnoho ovoce, poněvadž beze mne nemůžete činiti nic.', 'J 15:6': 'Kdyby někdo nezůstal ve mně, bude vyvržen ven jako výhonek a uschne; sbírají je pak, házejí do ohne, a hoří.', 'J 15:7': 'Zůstanete-li ve mně a mé řeči zůstanou ve vás, poproste, oč chcete, a dostane se vám toho. ', 'J 15:8': 'V tom byl oslaven můj Otec, že nesete mnoho ovoce a stanete se mými učedníky.“', 'J 15:9': '„Jako mne miloval Otec, tak jsem i já miloval vás. Zůstaňte v mé lásce.', 'J 15:10': 'Budete-li zachovávati mé příkazy, zůstanete v mé lásce, jako jsem já zachovával příkazy svého Otce a zůstávám v jeho lásce.“', 'J 15:11': '„To jsem vám mluvil, aby radost, která jest ve mně, byla i ve vás a aby se vaše radost dovršila. ', 'J 15:12': 'To je můj příkaz, abyste milovali jeden druhého, jako jsem já miloval vás. ', 'J 15:13': 'Nikdo nemá větší lásky, než je ta, aby někdo položil svůj život za své přátele. ', 'J 15:14': 'Vy jste moji přátelé, činíte-li, co vám přikazuji.', 'J 15:15': 'Již vás nenazývám služebníky, poněvadž služebník neví, co jeho pán činí; vás jsem nazval přáteli, poněvadž jsem vám uvedl ve známost všecko, co jsem slyšel od svého Otce.', 'J 15:16': 'Ne vy jste vyvolili mne, nýbrž já jsem vyvolil vás a ustanovil jsem vás, abyste šli a nesli ovoce a aby vaše ovoce bylo trvalé, a Otec vám dá, začkoli byste ho prosili v mém jménu. ', 'J 15:17': 'To vám přikazuji, abyste se milovali vespolek.“', 'J 15:18': '„Nenávidí-li vás svět, považte, že mne měl v nenávisti dříve než vás.', 'J 15:19': 'Kdybyste byli ze světa, svět by miloval to, co jest jeho. Že však nejste ze světa, ale já jsem vás vyvolil ze světa, proto vás svět nenávidí. ', 'J 15:20': 'Vzpomeňte si na slovo, které jsem vám řekl: »Služebník není víc než jeho pán«. Když pronásledovali mne, i vás budou pronásledovati. Když zachovali mé slovo, budou zachovávati také vaše.', 'J 15:21': 'Ale to všecko vám učiní pro mé jméno, poněvadž neznají toho, který mě poslal. ', 'J 15:22': 'Kdybych nebyl přišel a nepromluvil k nim, neměli by viny. Nyní však nemají výmluvy pro svou vinu. ', 'J 15:23': 'Kdo nenávidí mne, také mého Otce nenávidí. ', 'J 15:24': 'Kdybych nebyl mezi nimi vykonal skutky, jaké nevykonal nikdo jiný, neměli by viny. Ale takto viděli, a přece nenáviděli jak mne, tak mého Otce.', 'J 15:25': 'To proto, aby se naplnilo slovo napsané v jejich zákoně: »Pojali mě v nenávist pro nic«.“', 'J 15:26': '„Až přijde Přímluvce, kterého vám pošlu od Otce, Duch pravdy, jenž od Otce vychází, ten bude svědčiti o mně.', 'J 15:27': 'I vy budete svědčiti, poněvadž jste se mnou od začátku.“', 'J 16:1': '„To jsem vám mluvil, abyste se nedali svésti k odpadnutí. ', 'J 16:2': 'Budou vás vylučovati ze synagog; ano blíží se hodina, že, kdo vás zabije, bude si mysliti, že tím prokazuje službu Bohu.', 'J 16:3': 'To vám budou činit, poněvadž nepoznali Otce ani mne. ', 'J 16:4': 'Ale to jsem vám mluvil, abyste si, až se přiblíží hodina toho, vzpomněli na to, že jsem vám to řekl. Od začátku jsem vám to neříkal, poněvadž jsem byl s vámi.', 'J 16:5': 'Nyní však jdu k tomu, který mě poslal, a nikdo z vás se mne neptá: »Kam jdeš?« ', 'J 16:6': 'Ale že jsem vám to mluvil, zármutek naplnil vaše srdce.', 'J 16:7': 'Ale mluvím vám pravdu: jest vám prospěšno, abych odešel. Kdybych neodešel, Přímluvce by k vám jistě nepřišel. Jestliže však půjdu, pošlu jej k vám. ', 'J 16:8': 'Až přijde, usvědčí svět z hříchu, ze spravedlnosti a ze soudu;', 'J 16:9': 'z hříchu, poněvadž ve mne nevěří;', 'J 16:10': 'ze spravedlnosti, poněvadž odcházím k Otci a vy mne již neuzříte;', 'J 16:11': 'ze soudu, poněvadž vládce tohoto světa jest již souzen.“ ', 'J 16:12': '„Mám vám ještě mnoho co říci, ale vy byste to nyní nesnesli. ', 'J 16:13': 'Až však přijde on, Duch pravdy, uvede vás do celé pravdy; neboť nebude mluviti sám ze sebe, nýbrž bude mluviti, co slyší, a oznámí vám, co má přijíti.', 'J 16:14': 'On mne oslaví, poněvadž vezme z mého a oznámí vám to.', 'J 16:15': 'Všecko, co má Otec, jest mé; proto jsem řekl, že vezme z mého a vám to oznámí.“', 'J 16:16': '„Již jen krátký čas, a neuzříte mne, a zase za krátký čas mě spatříte.“', 'J 16:17': 'Někteří z učedníků se mezi sebou tázali: „Co nám to mluví: »Za krátký čas mne neuzříte, a zase za krátký čas mě spatříte«? a »Odcházím k Otci«?“', 'J 16:18': 'Říkali: „Co to praví »za krátký čas«? Nevíme co mluví.“', 'J 16:19': 'Ježíš poznal, že se ho chtějí tázati, a řekl jim: „Na to se mezi sebou ptáte, že jsem řekl: »Za krátký čas mne neuzříte a zase za krátký čas mě spatříte«?', 'J 16:20': 'Vpravdě, vpravdě vám pravím, budete plakati a naříkati, ale svět se bude radovati; budete zarmouceni, ale váš zármutek se promění v radost.', 'J 16:21': 'Žena, když rodí, má zármutek, poněvadž nastala její chvíle; když se však narodí děťátko, již nevzpomíná na úzkost, pro radost, že se na svět narodil člověk.', 'J 16:22': 'I vy tedy nyní máte zármutek. Uvidím vás však zas, a vaše srdce se bude radovati, a vaší radosti vám nikdo nevezme.', 'J 16:23': 'Toho dne se mne již nebudete na nic tázati.“ „Vpravdě, vpravdě vám pravím: Budete-li Otce o něco prositi, dá vám to v mém jménu.', 'J 16:24': 'Dosud jste za nic neprosili v mém jménu; proste, a dostane se vám, aby byla vaše radost dovršena.“ -', 'J 16:25': '„Toto jsem vám mluvil v obrazech. Blíží se hodina, kdy vám již nebudu mluviti v obrazech, nýbrž zřetelně vám budu dávati zvěst o Otci.', 'J 16:26': 'V onen den budete prositi v mém jménu; neříkám vám, že já budu žádati Otce za vás;', 'J 16:27': 'vždyť sám Otec vás miluje, poněvadž jste vy mne měli v lásce a věřili jste, že jsem vyšel od Otce.', 'J 16:28': 'Vyšel jsem od Otce a přišel jsem na svět; zase opouštím svět a jdu k Otci.“', 'J 16:29': 'Učedníci mu řekli: „Hle, nyní mluvíš zřetelně, neříkáš žádného obrazu.', 'J 16:30': 'Nyní víme, že víš všecko a nepotřebuješ, aby se tebe někdo tázal. Podle toho věříme, že jsi od Boha vyšel.“', 'J 16:31': 'Ježíš jim odpověděl: „Teď věříte?', 'J 16:32': 'Hle, blíží se hodina, ano, již přišla, kdy se rozprchnete každý do svého domu a mne zanecháte samotného. Ale nejsem samoten, poněvadž Otec je se mou.', 'J 16:33': 'To jsem vám mluvil, abyste ve mně měli pokoj. Ve světě budete míti soužení. Ale buďte zmužilí. Já jsem zvítězil nad světem.“', 'J 17:1': 'To promluvil Ježíš, obrátil oči k nebi a řekl: „Otče, přišla hodina. Oslav svého Syna, aby Syn oslavil tebe, ', 'J 17:2': 'jako jsi mu dal moc nade všemi lidmi, aby jim dal vše, co jsi dal jemu, totiž život věčný.', 'J 17:3': 'Život věčný pak jest, aby poznali tebe, jediného pravého Boha, a toho, kterého jsi poslal, Ježíše Krista.“', 'J 17:4': '„Já jsem tebe oslavil na zemi, když jsem dovršil dílo, které jsi mi dal, abych činil. ', 'J 17:5': 'Nyní oslav ty mne, Otče, u sebe slávou, kterou jsem měl u tebe, dříve než svět povstal.“', 'J 17:6': '„Zjevným jsem učinil tvé jméno lidem, které jsi mi dal ze světa (byli tvoji, a mně jsi je dal, a zachovali tvé slovo).', 'J 17:7': 'Nyní poznali, že všecko, co jsi mi dal, je od tebe, ', 'J 17:8': 'neboť slova, která jsi dal mně, dal jsem jim a oni je přijali, poznali, že jsem opravdu od tebe vyšel, a uvěřili, že jsi mě poslal.“', 'J 17:9': '„Prosím za ně. Neprosím za svět, ale za ty, které jsi mi dal, neboť jsou tvoji; ', 'J 17:10': 'všecko mé je i tvé a všecko tvé je i mé, a došel jsem v nich slávy. ', 'J 17:11': 'Již nejsem ve světě, ale oni jsou ve světě; já jdu k tobě. Otče svatý, zachovej je v svém jménu, jež jsi mi dal, aby byli jedno jako my.', 'J 17:12': 'Dokud jsem byl s nimi, já jsem je zachovával v tvém jménu, jež jsi mi dal; chránil jsem je, nikdo z nich nezahynul, kromě syna zatracení, - aby se naplnilo Písmo.', 'J 17:13': 'Nyní jdu k tobě a toto mluvím ve světě, aby měli mou radost dovršenu v sobě. ', 'J 17:14': 'Já jsem jim dal tvé slovo. Svět jich nenáviděl, poněvadž nejsou ze světa, jako já nejsem ze světa.', 'J 17:15': 'Nežádám, abys je vzal ze světa, ale abys je uchoval zlého.', 'J 17:16': 'Ze světa nejsou, jako já nejsem ze světa. ', 'J 17:17': 'Posvěť je pravdou; tvé slovo je pravda. ', 'J 17:18': 'Jako jsi mne poslal do světa, i já jsem poslal je do světa. ', 'J 17:19': 'Pro ně se posvěcuji, aby také oni byli posvěceni pravdou.“', 'J 17:20': '„Prosím nejen za tyto, nýbrž i za ty, kteří pro jejich slovo věří ve mne:', 'J 17:21': 'ať všichni jsou jedno; jako ty, Otče, ve mně a já v tobě, tak ať také oni jsou v nás, aby svět věřil, že jsi ty mě poslal.', 'J 17:22': 'Slávu, kterou jsi dal mne, dal jsem jim, aby byli jedno, jako my jsme jedno - ', 'J 17:23': 'já v nich a ty ve mně -, ať jsou dokonale uvedeni v jednotu, aby svět poznal, že jsi ty mě poslal a žes je miloval, jako jsi miloval mne. ', 'J 17:24': 'Otče, chci, abys to, co jsi dal mně, dal i jim, aby, kde jsem já, i oni byli se mnou a patřili na mou slávu, kterou jsi mi dal, poněvadž jsi mě miloval před založením světa.', 'J 17:25': 'Spravedlivý Otče, svět tě nepoznal, ale já jsem tě poznal, a tito poznali, že ty jsi mě poslal.', 'J 17:26': 'Uvedl jsem jim v známost tvé jméno a ještě uvedu, aby láska, kterou jsi mě miloval, byla v nich, a abych byl já v nich.“', 'J 18:1': 'Po těch slovech vyšel Ježíš se svými učedníky za bystřinu Cedrů, kde byla zahrada; vešel do ní s učedníky.', 'J 18:2': 'Znal pak Jidáš, který jej zrazoval, to místo, neboť Ježíš se tam často shromažďoval s učedníky. ', 'J 18:3': 'Jidáš si tedy přibral vojenskou četu a od velekněží a farizeů biřice a šel tam s pochodněmi, s lampami a se zbraněmi.', 'J 18:4': 'Ježíš věděl všecko, co na něj má přijíti; i vystoupil a otázal se jich: „Koho hledáte?“', 'J 18:5': 'Odpověděli mu: „Ježíše Nazorejského!“ Řekl jim: „To jsem já.“ Jidáš, který jej zrazoval, stál s nimi.', 'J 18:6': 'Jak jim Ježíš řekl: „To jsem já,“ ustoupili a padli na zem. ', 'J 18:7': 'Zeptal se jich po druhé: „Koho hledáte?“ Oni řekli: „Ježíše Nazorejského!“', 'J 18:8': 'Ježíš odpověděl: „Řekl jsem vám přece, že jsem to já. Hledáte-li mne, nechte tyto odejít“,', 'J 18:9': 'to aby se naplnilo slovo, jež měl na mysli: »Z těch, které jsi mi dal, jsem neztratil ani jednoho«.', 'J 18:10': 'Šimon Petr, který měl meč, vytasil jej, sekl po veleknězově služebníkovi a uťal mu pravé ucho; služebník se jmenoval Malchus.', 'J 18:11': 'Ježíš rozkázal Petrovi: „Zastrč meč do pochvy! Což nemám píti číši, kterou mi dal Otec?“', 'J 18:12': 'Četa s důstojníkem a židovští biřici zatkli a svázali Ježíše', 'J 18:13': 'a vedli jej napřed k Annášovi. Annáš totiž byl tchán Kaifáše, který byl veleknězem toho roku;', 'J 18:14': 'Kaifáš pak byl ten, který poradil Židům, že je prospěšnější, aby jeden člověk zemřel za lid. ', 'J 18:15': 'Ježíše následoval Šimon Petr a ještě jeden učedník. Tento učedník byl znám veleknězi i vešel s Ježíšem do dvora veleknězova, ', 'J 18:16': 'Petr pak stál u dveří venku. Ten druhý učedník, známý veleknězův, vyšel, promluvil s vrátnou a zavedl Petra dovnitř.', 'J 18:17': 'I zeptala se služka vrátná Petra: „Nejsi ty také z učedníků tohohle člověka?“ Odpověděl: „Nejsem.“', 'J 18:18': 'Stáli tam služebníci a biřicové, kteří si udělali oheň, protože bylo zima, a ohřívali se. I Petr stál s nimi a ohříval se.', 'J 18:19': 'Velekněz vyslýchal Ježíše o jeho učednících a o jeho učení.', 'J 18:20': 'Ježíš mu odpověděl: „Mluvil jsem veřejně světu. Vždycky jsem učíval v synagoze a ve svatyni, kde se scházejí všichni Židé, a nic jsem nemluvil v tajnosti. ', 'J 18:21': 'Proč se mne ptáš? Zeptej se těch, kteří slyšeli, co jsem jim mluvil. Hle, ti vědí, co jsem řekl.“', 'J 18:22': 'Když to řekl, jeden z biřiců, jenž při tom stál, dal Ježíšovi políček a řekl: „Tak odpovídáš veleknězovi?“', 'J 18:23': 'Ježíš mu odpověděl: „Řekl-li jsem něco špatného, vydej svědectví, že je to špatné. Pakli jsem mluvil dobře, proč mě biješ?“', 'J 18:24': 'Annáš tedy jej poslal svázaného k veleknězi Kaifášovi.', 'J 18:25': 'I Petr stál s nimi a ohříval se. I řekli mu: „Nejsi ty také z jeho učedníků?“ On zapřel a odpověděl: „Nejsem.“', 'J 18:26': 'Jeden z veleknězových služebníků, příbuzný toho, kterému Petr uťal ucho, řekl: „Cožpak jsem tě neviděl v zahradě s ním?“', 'J 18:27': 'Petr zase zapřel, a právě kohout zakokrhal.', 'J 18:28': 'Vedli tedy Ježíše od Kaifáše do pretoria. (Bylo časně ráno.) Sami nevešli do pretoria, aby se neposkvrnili, nýbrž aby mohli jísti beránka. ', 'J 18:29': 'Vyšel tedy Pilát k nim a řekl: „Jakou žalobu máte proti tomuto člověku?“', 'J 18:30': 'Odpověděli mu: „Kdyby to nebyl zločinec, nevydali bychom ti ho.“', 'J 18:31': 'Pilát jim řekl: „Vezměte si jej sami a suďte ho podle svého zákona.“ Židé mu odpověděli: „My nemáme práva nikoho popraviti“,', 'J 18:32': 'to aby se naplnilo Ježíšovo slovo, kterým naznačoval, jakou smrtí měl umříti. ', 'J 18:33': 'Pilát se vrátil do pretoria, zavolal Ježíše a řekl mu: „Jsi židovským králem?“ ', 'J 18:34': 'Ježíš odpověděl: „Říkáš to sám ze sebe, či ti to řekli jiní o mně?“', 'J 18:35': 'Pilát odvětil: „Což jsem já Žid? Tvůj národ a velekněží mi tě vydali. Co jsi spáchal?“', 'J 18:36': 'Ježíš odpověděl: „Mé království není z tohoto světa. Kdyby mé království bylo z tohoto světa, moji služebníci by zápasili, abych nebyl vydán Židům. Ne, mé království není odtud.“', 'J 18:37': 'Pilát se ho tedy zeptal: „Přece jsi tedy králem?’ Ježíš odpověděl: „Ty sám říkáš, že jsem králem. Já jsem se k tomu narodil a k tomu jsem přišel na svět, abych vydal svědectví pravdě. Každý, kdo je z pravdy, slyší můj hlas.“', 'J 18:38': 'Pilát mu řekl: „Co je pravda?“ Po těch slovech Pilát znova vyšel k Židům a mluvil k nim: „Já na tom člověku neshledávám žádné viny. ', 'J 18:39': 'Jest však vaším zvykem o svátcích Pascha, abych vám propustil jednoho vězně; chcete-li tedy, propustím vám toho židovského krále.“ ', 'J 18:40': 'I vzkřikli zas: „Tohohle ne, nýbrž Barabáše.“ Ten Barabáš byl lupič.', 'J 19:1': 'Tu Pilát vzal Ježíše a dal jej zbičovati. ', 'J 19:2': 'Vojáci upletli věnec z trní, položili mu jej na hlavu, hodili na něj šarlatové roucho, ', 'J 19:3': 'přistupovali k němu, říkali: „Sláva tobě, židovský králi!“ a bili jej.', 'J 19:4': 'Pilát znovu vyšel a řekl Židům: „Hle, vyvedu vám jej, abyste uznali, že na něm neshledávám pražádné viny.“', 'J 19:5': 'I vyšel Ježíš s trnovým věncem na hlavě a v šarlatovém rouchu. Pilát řekl: „Hle, ten člověk!“', 'J 19:6': 'Když jej uviděli velekněží a biřici, křičeli: „Ukřižovat, ukřižovat!“ Pilát jim odpověděl: „Vezměte si ho vy a ukřižujte sami! Neboť já na něm neshledávám žádné viny.“', 'J 19:7': 'Židé namítli: „My máme zákon, a podle toho zákona musí zemřít, poněvadž se vydával za Syna Božího.“', 'J 19:8': 'Jakmile Pilát uslyšel tuto řeč, ulekl se ještě víc;', 'J 19:9': 'vešel zas do pretoria a zeptal se Ježíše: „Odkud jsi?“ Ale Ježíš mu nedal odpovědi.', 'J 19:10': 'Pilát mu řekl: „Nechceš se mnou mluviti? Nevíš, že je v mé moci propustiti tě neb ukřižovati?“', 'J 19:11': 'Ježíš odpověděl: „Neměl bys nade mnou pražádné moci, kdyby ti nebyla dána shůry. Proto větší vinu má ten, kdo ti mě vydal.“', 'J 19:12': 'Od té chvíle usiloval Pilát propustiti jej. Ale Židé křičeli: „Propustíš-li ho, nejsi přítel císařův. Každý, kdo se vydává za krále, protiví se císaři!“', 'J 19:13': 'Jak Pilát uslyšel tato slova, vyvedl Ježíše, posadil se na trůn na místě řečeném »kamenná dlažba«, po hebrejsku Gabbatha; ', 'J 19:14': 'byl přípravný den před svátky Pascha, kolem poledne, a řekl Židům: „Hle, to je váš král!“', 'J 19:15': 'Oni vzkřikli: „Pryč s ním, pryč s ním! Ukřižovat ho!“ Pilát se zeptal: „Vašeho krále mám ukřižovat?“ Velekněží odpověděli: „Nemáme krále kromě císaře!“ ', 'J 19:16': 'Tu jim jej tedy vydal, aby byl ukřižován. Vzali tedy Ježíše; ', 'J 19:17': 'on si sám nesl svůj kříž a šel na místo řečené »místo lebky«, po hebrejsku Golgotha.', 'J 19:18': 'Tam jej ukřižovali a s ním dva jiné, každého po jedné straně, a uprostřed Ježíše.', 'J 19:19': 'Pilát dal napsati nápis a přibil jej na kříž. Bylo napsáno: Ježíš Nazorejský, židovský král.', 'J 19:20': 'Tento nápis četlo mnoho Židů - neboť místo, kde byl Ježíš ukřižován, bylo blízko města -; byl napsán hebrejsky, latinsky a řecky.', 'J 19:21': 'I řekli Pilátovi židovští velekněží: „Nepiš: »Židovský král«, nýbrž že říkal: »Já jsem židovským králem«.“', 'J 19:22': 'Ale Pilát odpověděl: „Co jsem napsal, to jsem napsal.“', 'J 19:23': 'Když ukřižovali Ježíše, vzali vojáci jeho šaty a rozdělili je na čtyři díly, každému vojákovi jeden, a spodní šat. Ten spodní šat byl nesešívaný, odshora v celku tkaný.', 'J 19:24': 'Řekli si: „Netrhejme ho, ale losujme o něj, čí bude“ - to aby se naplnilo Písmo: »Rozdělili si mé šaty a o můj oděv metali los.« Vojáci tedy tak učinili.', 'J 19:25': 'Stály pak u Ježíšova kříže jeho matka a sestra jeho matky, Maria Kleofášova a Maria z Magdaly. ', 'J 19:26': 'Když Ježíš uviděl svou matku a s ní stojícího učedníka, jehož miloval, řekl matce: „Ženo, hle, tvůj syn!“ ', 'J 19:27': 'Potom řekl učedníkovi: „Hle, tvá matka!“ Od té hodiny vzal si ji ten učedník k sobě.', 'J 19:28': 'Potom když Ježíš věděl, že již je všecko dokonáno, aby se naplnilo Písmo, řekl: „Žízním.“', 'J 19:29': 'Stála tam nádoba plná octa. Vložili tedy houbu naplněnou octem na hyzopovou tyč a podali mu ji k ústům.', 'J 19:30': 'Když Ježíš okusil octa, řekl: „Dokonáno jest!“ sklonil hlavu a vydechl ducha.', 'J 19:31': 'Poněvadž byl den příprav, tedy Židé, aby těla nezůstala na kříži přes sobotu, neboť onen sobotní den byl velký den, požádali Piláta, aby jim byly zpřeráženy kosti v nohách a aby byli sňati. ', 'J 19:32': 'Přišli tedy vojáci a přerazili kosti prvnímu i druhému spoluukřižovanému. ', 'J 19:33': 'Když přišli k Ježíšovi a uviděli, že je již mrtev, nezpřeráželi mu kosti, ', 'J 19:34': 'ale jeden z vojáků mu probodl kopím bok, a hned vyšla krev a voda.', 'J 19:35': 'Ten, který to viděl, vydal o tom svědectví, a jeho svědectví je pravdivé, on ví, že mluví pravdu, abyste i vy věřili.', 'J 19:36': 'To se stalo, aby bylo naplněno Písmo: »Ani kost mu nebude zlomena.«', 'J 19:37': 'Jiné Písmo pak zase praví: »Pohledí na toho, kterého probodli«.', 'J 19:38': 'Potom požádal Piláta Jozef z Arimatie, jenž byl učedníkem Ježíšovým, ale tajným, protože se bál Židů, aby směl sejmouti Ježíšovo tělo, a Pilát mu to dovolil. Přisel tedy a sňal jeho tělo.', 'J 19:39': 'Přišel pak také Nikodém, ten, který k němu dříve přišel v noci, a měl s sebou směs myrhy a aloe, asi sto liber.', 'J 19:40': 'Vzali tedy Ježíšovo tělo a zavinuli je s tím vonným kořením do prostěradla, jak Židé měli zvyk pohřbívati.', 'J 19:41': 'Na místě, kde byl ukřižován, byla zahrada, a v té zahradě nový hrob, kde ještě nikdo nebyl pochován.', 'J 19:42': 'Tam tedy, poněvadž ten hrob byl blízko, položili Ježíše, neboť byl den židovských příprav. ', 'J 20:1': 'První den v témdni přichází Maria z Magdaly časně ráno ještě za tmy k hrobu a vidí kámen zdvižený s hrobu.', 'J 20:2': 'Běží tedy a přijde k Šimonovi Petrovi a k tomu druhému učedníkovi, kterého Ježíš měl rád, a řekne jim: „Vzali Pána z hrobu, a nevíme, kam ho položili.“', 'J 20:3': 'Petr a ten druhý učedník tedy vyšli a brali se k hrobu.', 'J 20:4': 'Oba běželi spolu, ale ten druhý učedník běžel napřed rychleji než Petr a došel k hrobu první; ', 'J 20:5': 'nahne se a vidí ležící prostěradlo, ale nevešel dovnitř. ', 'J 20:6': 'Pak za ním přichází i Petr, vejde do hrobu a vidí ležící prostěradla, ', 'J 20:7': 'ale šátek, který byl na Ježíšově hlavě, neležel u prostěradel, nýbrž zvlášť svinutý na jiném místě.', 'J 20:8': 'Tu vešel i ten druhý učedník, který přišel první k hrobu, viděl a uvěřil. ', 'J 20:9': 'Nechápali totiž ještě Písmo, že musí vstáti z mrtvých. ', 'J 20:10': 'Pak se ti učedníci vrátili domů.', 'J 20:11': 'Ale Maria stála venku před hrobem a plakala. Když tak plakala, nahnula se do hrobu', 'J 20:12': 'a vidí tam seděti dva anděly v bílém rouše, kde leželo Ježíšovo tělo, jednoho u hlavy a druhého u nohou. ', 'J 20:13': 'I řeknou jí: „Ženo, proč pláčeš?“ Odpoví jim: „Vzali mého Pána, a nevím, kam jej položili.“', 'J 20:14': 'Když to řekla, obrátila se a vidí státi Ježíše, ale nevěděla, že je to Ježíš. ', 'J 20:15': 'Ježíš jí řekne: „Ženo, proč pláčeš? Koho hledáš?“ Ona si myslila, že je to zahradník, a řekne mu: „Pane, jestliže tys jej odnesl, pověz mi, kam jsi jej položil, a já si jej vezmu.“', 'J 20:16': 'Ježíš jí řekne: „Maria!“ Obrátí se a zvolá hebrejsky: „Rabbuni!“ - to znamená „Mistře“, ', 'J 20:17': 'Ježíš jí řekne: „Nedotýkej se mne, neboť jsem ještě nevystoupil k Otci. Ale jdi k mým bratřím a řekni jim: »Vystupuji k Otci svému a k Otci vašemu, k Bohu svému a k Bohu vašemu«.“', 'J 20:18': 'Maria z Magdaly jde a zvěstuje učedníkům: „Viděla jsem Pána,“ a vypravovala, co jí řekl.', 'J 20:19': 'Večer onoho prvního dne v témdni měli učedníci tam, kde byli, zavřené dveře, protože se báli Židů; Ježíš vešel, postavil se mezi ně a řekl jim: „Pokoj vám!“', 'J 20:20': 'Když to řekl, ukázal jim ruce a bok. I zaradovali se učedníci, když uviděli Pána. ', 'J 20:21': 'Ježíš opakoval: „Pokoj vám! Jako Otec poslal mne, tak i já posílám vás.“', 'J 20:22': 'Po těch slovech na ně dechl a řekl jim: „Přijměte Ducha svatého!', 'J 20:23': 'Komu byste odpustili hříchy, těm jsou odpuštěny. Komu je zadržíte, jsou zadrženy.“', 'J 20:24': 'Tomáš, jeden ze dvanácti, řečený Didymus-Dvojče, nebyl s nimi, když Ježíš přišel. ', 'J 20:25': 'Ostatní učedníci mu vypravovali: „Viděli jsme Pána!“ On však odpověděl: „Neuvidím-li na jeho rukou známku po hřebech a nevložím-li svůj prst na místo hřebů a nevložím-li svou ruku do jeho boku, vůbec neuvěřím.“', 'J 20:26': 'Po osmi dnech zas byli jeho učedníci uvnitř, a Tomáš s nimi. Při zavřených dveřích přijde Ježíš, postaví se mezi ně a řekne: „Pokoj vám!“', 'J 20:27': 'Potom řekne Tomášovi: „Vztáhni sem svůj prst, viz mé ruce, vztáhni svou ruku a vlož ji do mého boku; přestaň nevěřit, ale věř!“ ', 'J 20:28': 'Tomáš odpoví: „Můj Pán a můj Bůh!“ ', 'J 20:29': 'Ježíš mu řekne: „Poněvadž jsi mě viděl, uvěřil jsi. Blaženi jsou, kteří uvěřili, ač neviděli!“', 'J 20:30': 'Ještě mnoho jiných znamení učinil Ježíš před učedníky, která nejsou zapsána v této knize.', 'J 20:31': 'Tato však jsou zapsána, abyste věřili, že Ježíš jest Kristus, Syn Boží a abyste vírou měli život v jeho jménu. ', 'J 21:1': 'Potom se Ježíš zjevil znova svým učedníkům u jezera Tiberiadského. Zjevil se takto:', 'J 21:2': 'Byli pohromadě Šimon Petr, Tomáš řečený Didymus-Dvojče, Natanael z Kány galilejské, synové Zebedeovi a jiní dva z jeho učedníků. ', 'J 21:3': 'Šimon Petr jim řekne: „půjdu lovit.“ Odpověděli mu: „My také půjdeme s tebou.“ Vyšli a vstoupili na loď, ale té noci nechytili nic. ', 'J 21:4': 'Když již nastávalo ráno, stál Ježíš na břehu, ale učedníci nepoznali, že je to Ježíš.', 'J 21:5': 'Ježíš jim řekne: „Dítky, nemáte něco k jídlu?“ Odpověděli mu: „Ne!“', 'J 21:6': 'On jim řekl: „Hoďte síť na pravou stranu lodi, a najdete něco.“ Hodili tedy a nemohli ji ani utáhnouti pro množství ryb. ', 'J 21:7': 'Učedník, kterého Ježíš miloval, praví Petrovi: „To je Pán!“ Šimon Petr tedy, když uslyšel, že je to Pán, přehodil si plášť – byl totiž nahý – a vrhl se do moře.', 'J 21:8': 'Ostatní učedníci přirazili s lodičkou – byli totiž nedaleko země, jen asi dvě stě loket – a vlekli síť s rybami.', 'J 21:9': 'Když vystoupili na zem, vidí na břehu oheň a na něm leží ryba a chléb. ', 'J 21:10': 'Ježíš jim praví: „Přineste nějakou z těch, které jste právě chytili.“', 'J 21:11': 'Šimon Petr vystoupil a táhl na zem síť plnou velikých ryb, bylo jich stotřiapadesát. Ačkoliv jich bylo tolik, síť se nepotrhala.', 'J 21:12': 'Ježíš jim praví: „pojďte posnídat!“ Nikdo z učedníků si netroufl zeptati se ho: „Kdo jsi?“ Věděli, že je to Pán.', 'J 21:13': 'Ježíš přijde, bere chléb, dává jim a stejně i rybu. -', 'J 21:14': 'To se již po třetí zjevil Ježíš učedníkům po vzkříšení z mrtvých.', 'J 21:15': 'Když posnídali, praví Ježíš Šimonovi Petrovi: „Šimone, synu Janův, miluješ mě víc než ostatní?“ Odpoví mu: „Ano, Pane; ty víš, že tě mám rád.“ Řekne mu: „Pas mé beránky!“', 'J 21:16': 'Zeptá se ho po druhé: „Šimone, synu Janův, miluješ mě?“ Odpoví mu: „Ano, Pane, ty víš, že tě mám rád.“ Řekne mu: „Buď pastýřem mých ovec!“', 'J 21:17': 'Řekne mu po třetí: „Šimone, synu Janův, máš mě rád?“ Petr se zarmoutil, že se ho po třetí ptal: „Máš mě rád?“ I řekl mu: „Pane, ty víš všecko; je ti známo, že tě mám rád.“ Ježíš mu odpoví: „Pas mé ovečky.', 'J 21:18': 'Vpravdě, vpravdě ti pravím: Dokud jsi byl mladší, opásával ses sám a chodil, kam jsi chtěl. Až však zestárneš, vztáhneš ruce, a jiný tě opásá a povede tě, kam nechceš.“', 'J 21:19': 'To řekl, aby naznačil, jakou smrtí měl oslaviti Boha. Po těch slovech mu praví: „Následuj mne!“', 'J 21:20': 'Petr se obrátí a vidí, jak za ním jde učedník, kterého Ježíš miloval, který také u večeře spočíval na jeho prsou a zeptal se: »Pane, kdo tě zrazuje?«;', 'J 21:21': 'jak jej Petr uvidí, otáže se Ježíše: „Pane, co bude s tímto?“', 'J 21:22': 'Ježíš mu odpoví: „Chci-li, aby tento zůstal, až přijdu, co tobě na tom záleží? Ty mne následuj!“', 'J 21:23': 'Toto slovo se rozšířilo mezi bratřími, že onen učedník nezemře. Ale Ježíš mu neřekl, že nezemře, nýbrž: »Chci-li, aby zůstal, až přijdu, co tobě na tom záleží?«', 'J 21:24': 'To jest ten učedník, který o tom vydává svědectví a který toto napsal; a my víme, že jeho svědectví je pravdivé.', 'J 21:25': 'Jest ještě i mnoho jiného, co Ježíš učinil; kdyby to bylo napsáno jednotlivě, myslím, že by svět nemohl obsáhnouti knih o tom napsaných.'}