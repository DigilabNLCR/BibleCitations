{'Jb 1:1': 'Byl muž v zemi Hus, jménem Job. Muž ten byl upřímný a poctivý, bál se Boha a vystříhal se zlého;', 'Jb 1:2': 'Narodilo se mu sedm synů a tři dcery.', 'Jb 1:3': 'Dobytka pak měl sedm tisíc ovec a tři tisíce velbloudů, dále pět set spřežení hovězího dobytka a pět set oslic; také čeládky měl mnoho. Byl to muž velmi zámožný mezi všemi Výchoďany.', 'Jb 1:4': 'Synové jeho obyčejně strojívali hody po domech, každý ve svůj den; zvávali po poslech také své tři sestry, aby jedly a pily s nimi.', 'Jb 1:5': 'Když pak se vystřídaly dokola dni hodů, posílal pro ně Job, aby je posvětil; a vstávaje na úsvitě podával celopaly za každého. Říkával (si) totiž : „Kdyby snad byli zhřešili synové moji; snad že nežehnali v srdcích svých Bohu." Tak činíval Job vždycky.', 'Jb 1:6': 'Jednoho dne, když přišli synové Boží, aby se postavili před Hospodina, byl mezi nimi také satan.', 'Jb 1:7': 'Tomu řekl Hospodin: „Odkud jdeš?" On odpověděl: „Obcházel jsem zemi; prošel jsem ji kříž na kříž."', 'Jb 1:8': 'Tu řekl Hospodin: „Viděl jsi služebníka mého Joba, že mu rovného na zemi není, člověka upřímného a poctivého, bohabojného, jenž se varuje zlého?"', 'Jb 1:9': 'Satan mu odpověděl: „Zdaliž darmo Job se bojí Boha?', 'Jb 1:10': 'Neohradils ty jej i dům jeho, i vše, co mu patří, dokola kolem? Dílům rukou jeho požehnal jsi, a jeho majetek po zemi se vzmáhá.', 'Jb 1:11': 'Ale vztáhni maličko svou ruku, a všeho, co mu náleží, se dotkni, nebude-li v tvář ti zlořečiti!"', 'Jb 1:12': 'Řekl tedy Hospodin satanovi: „Hle, všecky věci, které má, v moci tvé jsou; toliko na něj nevztahuj své ruky!" I vyšel satan od Hospodina.', 'Jb 1:13': 'Jednoho pak dne, když synové a dcery jeho jedli a pili víno v domě bratra svého prvorozeného,', 'Jb 1:14': 'přišel posel k Jobovi, a pravil: „Hovězí dobytek (právě) oral, oslice podle něho se pásly,', 'Jb 1:15': 'i vpadli Sabští a zabrali všecko, také čeládku pobili mečem; jediný já utekl jsem, abych tobě oznámil to."', 'Jb 1:16': 'Když on ještě mluvil, přišel druhý a řekl: „Oheň Boží spadl s nebe, udeřil, ovce i čeládku pohltil; jediný já utekl jsem, abych tobě oznámil to."', 'Jb 1:17': 'Když i ten ještě mluvil, přišel jiný a řekl: „Chaldové zšikovali tři tlupy, přepadše velbloudy zajali je, ano i čeládku pobili mečem; jediný já utekl jsem, abych tobě oznámil to."', 'Jb 1:18': 'Ještě (také) ten mluvil, a hle, jiný přišel a řekl : „Synové tvoji a dcery když jedli, když pili víno v domě bratra svého prvorozeného,', 'Jb 1:19': 'náhle vichor od pouště zadul, opřel se do čtyř úhlů domu, a ten do smrti zasul tvé děti; jediný já utekl jsem, abych tobě oznámil to."', 'Jb 1:20': 'Tu se Job vzchopil, roztrhl roucho své, ostříhal si hlavu, padl na zemi, klaněl se', 'Jb 1:21': 'a řekl: „Nahý vyšel jsem z lůna své matky, a zas nahý se tam vrátím. Hospodin dal a Hospodin vzal, jak se mu líbilo, tak se stalo, buď jménu Hospodinovu žehnáno!"', 'Jb 1:22': 'Ve všem tom nezhřešil Job rty, svými; nic pošetilého proti Bohu nemluvil.', 'Jb 2:1': 'Když (opět) jednoho dne přišli synové Boží, aby se postavili před Hospodina, přišel také (zase) satan mezi ně a postavil se před něj.', 'Jb 2:2': 'I řekl Hospodin satanovi: „Odkud jdeš?" On odpověděl: „Obcházel jsem zemi; prošel jsem ji kříž na kříž."', 'Jb 2:3': 'Tu řekl Hospodin satanovi: „Viděl jsi služebníka mého Joba, že mu rovného na zemi není, člověka upřímného a poctivého, bohabojného, jenž se varuje zlého, kterak dosud nevinu zachovává? Ty jsi tedy nadarmo mne pohnul proti němu, bych dovolil jej trápit."', 'Jb 2:4': 'Satan mu odpověděl: „Kůži za kůži! Všecky statky dává člověk za sebe sama.', 'Jb 2:5': 'Ale vztáhna svoji ruku, dotkni se jeho kostí a masa, i uzříš, že bude ti ve tvář zlořečit!"', 'Jb 2:6': 'Řekl tedy Hospodin satanovi: „Nuže, budiž ve tvé moci; avšak života jeho šetři!"', 'Jb 2:7': 'Vyšed tedy satan od Hospodina ranil Joba velmi zlými nežity od paty nohy až do temene hlavy jeho.', 'Jb 2:8': 'On pak střepanou hnis ostruhoval sedě na smetišti.', 'Jb 2:9': 'Tu mu řekla manželka jeho: „Ještě ty trváš ve své upřímnosti? Zlořeč Bohu a umři!"', 'Jb 2:10': 'On však jí pravil: „Jako jedna z šílených žen mluvíš! Dobré-li věci jsme brali z ruky Boží, proč bychom nechtěli přijímati zlých?" Ve všem tom nezhřešil Job rty svými.', 'Jb 2:11': 'Když pak uslyšeli tři přátelé Jobovi o všem neštěstí, které přišlo na něj, přišel každý z místa svého, Elifaz Temaňan, Baldad Suhan, a Sofar Naamaťan. Byliť se snesly že spolu přijdou, aby jej navštívili a potěšili.', 'Jb 2:12': 'Když byli pozdvihli z daleka oči své a nepoznali ho, zkřikše plakali, roztrhli roucho své a sypali si prach na hlavu k nebi (jej házejíce).', 'Jb 2:13': 'A seděli s ním na zemi sedm dní a sedm nocí; žádný nepromluvil k němu slova, neboť viděli, že bolest je náramná.', 'Jb 3:1': 'Potom otevřel Job ústa a zlořečil dni svému.', 'Jb 3:2': 'Řekl:', 'Jb 3:3': 'Ó, kéž byl zhynul den, kdy jsem se zrodil, jakož i noc, kdy se řeklo: „Počat je chlapec!"', 'Jb 3:4': 'Den ten kéž by obrácen byl v temno, kéž se po něm netázal Bůh nahoře, kéž nikdy neosvítilo ho světlo!', 'Jb 3:5': 'Ó, by zastřela jej tma a stín smrti, kéž by mrákota na něm se usadila, a jej zahalilo ponuré šero!', 'Jb 3:6': 'Noc tu vichor černý kéž uchvátil, nebyla počítána mezi dny roku, a v počet měsíců kéž by nebyla přišla!', 'Jb 3:7': 'Ona noc kéž neplodná by byla, kéž zvuku radosti nezasloužila si!', 'Jb 3:8': 'Ať jí klnou, dny kdo zaklínají, ti, kdož umějí vzbudit levjatana!', 'Jb 3:9': 'Zatemněte se šerem hvězdy její, čekej světlo, ale nespatři ho, nespatři východu svítající zory!', 'Jb 3:10': 'Nezavřelať bran života, který mne nosil, a tak zla neušetřila mých očí.', 'Jb 3:11': 'Proč jsem neumřel (já) v mateřském lůně, neb vyšed ze života nezhynul hned?', 'Jb 3:12': 'Proč jsem vzat byl (kdysi) na kolena, (a) proč odkájely mne kdy prsy?', 'Jb 3:13': 'Neboť nyní leže měl bych pokoj, ve svém spánku bych si odpočíval', 'Jb 3:14': 's králi i s (bývalými) rádci světa, kteří stavěli padající paláce,', 'Jb 3:15': 's velmoži, kteří vládli zlatem, a své domy plnili stříbrem.', 'Jb 3:16': 'Nebo kéž nežil bych jak potrat zahrabaný, jako děti nespatřivší světla!', 'Jb 3:17': 'Bezbožní tam přestávají zuřit, odpočívají tam vysílení.', 'Jb 3:18': 'Bývalí spoutanci stejně zbavení robot neposlouchají robotářova křiku.', 'Jb 3:19': 'Malý i velký jsou tam (sobe rovni), také otrok je zproštěn pána svého.', 'Jb 3:20': 'Proč se dostává nešťastnému světla, a proč života do duše roztrpčeným,', 'Jb 3:21': 'kteří po smrti, jež nejde, dychtí, jako kdo chce pokladu dokopat se;', 'Jb 3:22': 'radovali by, se do jásotu, kdyby přáno jim bylo hrob si najít. (Proč se nedostává světla nešťastnému)', 'Jb 3:23': 'muži, kterému skryto, kudy jíti, kterého zahradil Bůh temnotami?', 'Jb 3:24': 'prve nežli (chléb svůj) jídám, vzdychám, jako vodní záplava je řev můj.', 'Jb 3:25': 'Neb čeho jsem se děsíval, postihlo mne, čeho jsem se (kdy) hrozil, se přihodilo.', 'Jb 3:26': 'Nezapřel jsem se? Nemlčel? Nebyl pokojný? A přec na mne přišlo roztrpčení.', 'Jb 4:1': 'Tu Elifaz Temaňan ujav se slova pravil:', 'Jb 4:2': 'Počne-li mluvit kdo s tebou, snad těžko to poneseš, ale kdo může se zdržet, aby mlčel?', 'Jb 4:3': 'Učils, hle, mnohé, a ruce skleslé jsi tužil,', 'Jb 4:4': 'klopýtající zachytly pevně tvé řeči, kolena třesoucí se posilovals.', 'Jb 4:5': 'Teď však stihla tebe rána, i chabneš, dotekla se tebe, a – zaražen jsi.', 'Jb 4:6': 'Kde je bohabojnost a statečnost tvá, trpělivost a dokonalost cest tvých?', 'Jb 4:7': 'Vzpomeň, prosím tě, který kdy nevinný zhynul, aneb kdy byli poctivci zahlazeni?', 'Jb 4:8': 'Spíše však viděl jsem, zlo kteří vzdělávali, a kteří bolesti sili, že také je žali.', 'Jb 4:9': '(Viděl jsem), že Bůh dechl a zahynuli; dechem hněvu jeho za své vzali.', 'Jb 4:10': 'Ryk lvův a lvice řvaní (oněmělo), a zuby lvíčat jeho jsou vylámány.', 'Jb 4:11': 'Dravec zahynul, ježto lupu neměl, a lví mláďata jsou rozptýlena.', 'Jb 4:12': 'Také řečeno mi tajně slovo, kradmo jaksi zachytlo ucho mé proud toho šepotu.', 'Jb 4:13': 'Když jsem vidění měl hrozné v noci, kdy v tvrdý spánek bývají zabráni lidé.', 'Jb 4:14': 'bázeň držela mne, až jsem se třásl, každá kost má byla předěšena.', 'Jb 4:15': 'A když vánek přelétal mi obličej, ježily se vlasy na mém těle.', 'Jb 4:16': 'Stál tu kdos, jehož podoby neviděl jsem, (toliko) postava byla před mým zrakem, a hlas jak tichého větříku jsem slyšel:', 'Jb 4:17': '„Zda může člověk před Bohem spravedliv být, neb někdo z lidí před svým tvůrcem čist?', 'Jb 4:18': 'Hle, (ani) sluhové jeho nejsou stálí, také na svých andělech nepravost najde!', 'Jb 4:19': 'Čím víc ti, kteří v hliněných chatách sídlí, kteří mají základy z prachu (země)! Ztráveni bývají takořka jako od mola.', 'Jb 4:20': 'Od jitra do večera káceni jsou, nepozorovaně na věky hynou.', 'Jb 4:21': 'Také příslušníci jsou jim bráni; umírají moudrosti nenabyvše."', 'Jb 5:1': 'Volej tedy, je-li, kdo by tě slyšel, k některému z nebešťanů se obrať!', 'Jb 5:2': 'Neboť šílence ubíjí roztrpčení, nerozumného usmrtí rozmrzelost.', 'Jb 5:3': 'Viděl jsem šílence, který měl pevný kořen; hned však jsem kletbu zřel, jež stihla blahobyt jeho.', 'Jb 5:4': 'Synové jeho postrádají pomoci, zdeptáni bývají ve bráně bez zastánce.', 'Jb 5:5': 'Žeň jeho kdekterý lačný pojídá (mu), jeho samého uchvacuje lupič, a kdekdo žízní, pije bohatství jeho.', 'Jb 5:6': 'Na zemi bez příčiny nic se neděje; z hlíny nemůže vzcházet utrpení.', 'Jb 5:7': 'Člověk se rodí, by trpěl, jak pták, by létal.', 'Jb 5:8': 'Z toho důvodu já prosil bych Pána, a Bohu předložil bych ústně věc svou,', 'Jb 5:9': 'jenž věci veliké činí, nezpytatelné, podivuhodné, kterých není počtu,', 'Jb 5:10': 'který dává deště na povrch země, zavlažuje vodami všecka (pole),', 'Jb 5:11': 'posazuje snížené na místa vysoká, smutné pak pozdvihuje dobrým bydlem;', 'Jb 5:12': 'který hatí záměry, úskočníků, by ruce jejich, co počaly, nemohly dokonat,', 'Jb 5:13': 'kterýž lapá „moudré" v lstivosti jejich, že se záměry pletichářů kácejí.', 'Jb 5:14': 'Za dne (bílého) nabíhají na tmu, a jako v noci makají o polednách.', 'Jb 5:15': 'Nuzného tak zbavuje meče úst jejich, a z ruky násilníkovy člověka chudého.', 'Jb 5:16': 'Takto dostává se nuznému naděje, bezbožnost však stahuje svá ústa.', 'Jb 5:17': 'Blaze člověku od Boha trestanému; proto kázeň Páně nezamítej!', 'Jb 5:18': 'Neboť on raní, ale též ošetřuje; tepe, – a jeho ruce uzdravují.', 'Jb 5:19': 'Ze šesti soužení vysvobodí tebe, a v sedmém nedotkne se tebe rána.', 'Jb 5:20': 'V hladu vysvobodí tebe ze smrti, ve válce pak z moci, kterou meč má.', 'Jb 5:21': 'Před bičem jazyka (dobře) ukryt budeš, nebudeš báti se blízkého zpustošení.', 'Jb 5:22': 'Pustošení a hladu smáti se budeš, a dravců lítých nebudeš se strachovat.', 'Jb 5:23': 'Neboť s kamením polním budeš mít smlouvu, a zvěř divá pokoj zachová k tobě.', 'Jb 5:24': 'Zakusíš, že jen blaho je v tvém stánku, zkoumaje bohatství své nic nepohřešíš.', 'Jb 5:25': 'Shledáš také, že velmi se množí tvé símě; potomstva tvého bude jak polní trávy.', 'Jb 5:26': 'Dokonale zralý do hrobu vejdeš, jako se snáší pšenice ve stoh svým časem.', 'Jb 5:27': 'Hle, to je, co jsme vyzkoumali, a tak jest; co jsme my zakusili, pamatuj si!', 'Jb 6:1': 'Job odpovídaje řekl:', 'Jb 6:2': 'Ó, by hřích můj, zvážen byl, ale též bída, již trpím, ať dána je na váhu!', 'Jb 6:3': 'Nad písek mořský ta těžší by ukázala se; proto slova má plna jsou roztrpčení.', 'Jb 6:4': 'Neboť šípy Páně ve mně vězí, jejich palčivost vyssává mi život, a hrůzy Páně proti mně se šikují.', 'Jb 6:5': 'Řičí divoký osel, má-li trávy, nebo bučí býk stoje před plným žlabem?', 'Jb 6:6': 'Aneb lze bez soli jísti, co chuti nemá, či možno, by chutnal pokrm smrtonosný?', 'Jb 6:7': 'Čeho kdys dotknout se příčilo se mé duši, to jest nyní z bídy pokrmem mým.', 'Jb 6:8': 'Ó, by naplnila se má žádost, a čehož očekávám, kéž dá Bůh mně!', 'Jb 6:9': 'Který počal, ten mne také zdeptej! Ó, by hnul svou rukou a mne vyťal!', 'Jb 6:10': 'Neboť to mi bude potěšením, – když mne bolem trýznil nešetře mne – že jsem nezapřel slov Nejvyššího.', 'Jb 6:11': 'Nebo jaká je má síla, bych vytrval, a jaký konec můj, bych zůstal trpělivý?', 'Jb 6:12': 'Neníť síla moje síla skály, a mé tělo není přece z kovu.', 'Jb 6:13': 'Ejhle, pomoci mi není ve mně, a také přátelé moji mne opustili.', 'Jb 6:14': 'Kdo svému příteli odpírá milosrdenství, Všemohoucího se báti přestává.', 'Jb 6:15': 'Bratři moji mne zklamali jak potoky, které dravě tekou po údolí,', 'Jb 6:16': 'které hrozně zakaleny jsou jíním, do nichžto se zřítil tající sníh;', 'Jb 6:17': 'v čas, kdy se rozptýlily, zanikají; jak se. rozehřeje, veta je po nich.', 'Jb 6:18': 'Točité jsou stezky, po kterých běží, do prázdna ubírají se a hynou.', 'Jb 6:19': 'Vizte stezky, kterými berou se Temané, karavanu sabskou a počkejte chvilku. . .', 'Jb 6:20': 'Stydí se, že důvěřovali (jim); přišli až tam, a zklamáním jsou zardělí.', 'Jb 6:21': '(Ano tím) teď stali jste se vy mně; nyní vidouce ránu mou hrozíte se.', 'Jb 6:22': 'Zda jsem řekl: „Přineste mi něco, z majetku svého dejte dary za mne,', 'Jb 6:23': 'z ruky nepřítele mne vysvoboďte, z moci násilníka vytrhněte!?"', 'Jb 6:24': 'Přesvědčte mne, a já mlčet budu; čím (snad) pochybil jsem, poučte mne!', 'Jb 6:25': 'Proč jste utrhali řečem pravdy, když nelze výtkám vašim nic mi vytknout?', 'Jb 6:26': 'Jen byste vytýkali, skládáte řeči, do větru slova pronášíte.', 'Jb 6:27': 'Obořujete se na sirotka, podvrátit usilujete přítele svého.', 'Jb 6:28': 'Ale co jste počali, dokonejte; ucho však přiložte a vizte, zda klamu.', 'Jb 6:29': 'Odpovídejte (mi), prosím, bez vášně; mluvíce pak spravedlivě suďte.', 'Jb 6:30': 'Nesprávnosti v ústech mých nenajdete; v hrdle mém nebude pošetilost zníti.', 'Jb 7:1': 'Bojování je život člověka na zemi; jak dni nádeníka jsou dni jeho.', 'Jb 7:2': 'Jako otrok, který po stínu prahne, a jako nádeník, jenž čeká konec práce,', 'Jb 7:3': 'já také byl jsem podělen měsíci strádání, a nocí traplivých napočítáno mi.', 'Jb 7:4': 'Lehnu-li si, říkávám: „Kdy vstanu?" Pak zas večera nemohu se dočkat, neb jsem přesycen bolestmi až do tmy.', 'Jb 7:5': 'Tělo mé oděno hnisem a skvrnami prachu, kůže má uvadla a svraštila se.', 'Jb 7:6': 'Dni mé rychleji letí než tkadlec tkáň přestřihne; pomíjejí bez veškeré naděje.', 'Jb 7:7': 'Vzpomeň, že jako vánek je můj život, a mé oko že neuzří po druhé štěstí.', 'Jb 7:8': 'Aniž oko člověka mne spatří; zrak tvůj bude mne hledat, a nebudu zde.', 'Jb 7:9': 'Jako hyne oblak, že veta je po něm, tak i kdo sestoupí v hrob, již nevystoupí.', 'Jb 7:10': 'Nevrátí se nikdy již do domu svého, aniž ho zase pozná bydliště jeho.', 'Jb 7:11': 'Proto též nebudu já svých úst zdržovati, mluviti budu v soužení své duše, hovořiti v hořkosti své mysli.', 'Jb 7:12': 'Zdali jsem já moře, aneb olbřim, že jsi obklíčil mne žalářní stráží?', 'Jb 7:13': 'Dím-li (si) : „Potěší mne lůžko moje, polehčím si samomluvou na loži" :', 'Jb 7:14': 'strašíš mne sny a viděními děsíš.', 'Jb 7:15': 'Proto přeje si duše má zadušení, a smrt (želají si) kosti moje.', 'Jb 7:16': 'Odpor mám, nechci dokonce již žíti; ušetři mne, neboť nic nejsou dni mé.', 'Jb 7:17': 'Co je, člověk, že si ho tak vážíš, a že pozornost takovou mu věnuješ?', 'Jb 7:18': 'Navštěvuješ ho (již) na úsvitě, každou chvilku pak jej vyšetřuješ.', 'Jb 7:19': 'Dlouho-li budeš odpírat mi úlevu, a mne nenecháš, co bych svou slinu polkl?', 'Jb 7:20': 'Zhřešiv snad, co jsem ti učinil, strážce lidí? Proč jsi postavil mne sobě za terč, že jsem se stal na obtíž sám sobě?', 'Jb 7:21': 'Proč mi hřích můj nechceš prominouti, a proč meodnímáš nepravost mou? Hle, již již si do prachu (země) lehnu, a ráno, budeš-li hledat mne, nebude mne.', 'Jb 8:1': 'Baldad Suhan ujav slovo řekl:', 'Jb 8:2': 'Dokavad mluviti budeš takové věci, a budou jak prudký vítr řeči úst tvých?', 'Jb 8:3': 'Zdali převrací Bůh, co je právo, nebo vyvrací Všemocný spravedlnost?', 'Jb 8:4': 'Ačkoli děti tvé zhřešily, proti němu, že je dal do moci nepravosti jejich,', 'Jb 8:5': 'ty přece, budeš-li pilně si všímati Boha, Všemohoucího-li budeš prosit,', 'Jb 8:6': 'čisté-li a upřímné tvé smýšlení, ihned bude (Bůh) všímati si tebe, oblaží tě zase dle tvého práva,', 'Jb 8:7': 'že tvé bývalé štěstí bude malé proti blahu, které ti náramně vzroste.', 'Jb 8:8': 'Ano, ptej se zašlého pokolení, všimni si bedlivě zkušenosti otců,', 'Jb 8:9': '– my jsme totiž včerejší, a nic nevíme; ano, jako stín jsou dni naše na zemi – ', 'Jb 8:10': 'oni budou tě učit, mluvit tobě, ze svých srdcí vážit průpovědi:', 'Jb 8:11': 'Zdali se může zelenat bez vláhy třtina, aneb růsti rákosí, kde není vody?', 'Jb 8:12': 'Když ještě pučí, kdy ruce nelze je trhat, dříve než kterákoli bylina – usychá.', 'Jb 8:13': 'Tak končí všichni, kdo zapomínají na Boha, a (tak) naděje pokrytcova hyne.', 'Jb 8:14': 'Nemůže kochat se tím, v co klamně doufal; jako pavučina je, po čem toužil.', 'Jb 8:15': 'Podpírá dům svůj, (ten) však se nemůže udržet; zachytil jej, ale nemůže státi.', 'Jb 8:16': 'Třeba se zdá, že je (jako keř) svěží na slunci, ve světle jeho že své pruty vyhání,', 'Jb 8:17': 'na pecnu skalním kořeny jeho že houstnou, a že mezi kamením se drží,', 'Jb 8:18': 'vychvátí-li jej však z místa jeho, zapře jej (to místo) a řekne: „Neznám tě!"', 'Jb 8:19': 'To je totiž rozkoš života jeho – ze země že budou pučet jiní.', 'Jb 8:20': '(Ano), Bůh neodstrčí poctivého, aniž ruku podá bezbožníkům.', 'Jb 8:21': 'Ještě naplní se smíchem rty tvé, a tvá ústa (plná budou) veselí.', 'Jb 8:22': 'Kdo na tě nevraží, bude se haliti v hanbu, a bydlo bezbožných se neudrží.', 'Jb 9:1': 'Job odpovídaje řekl:', 'Jb 9:2': 'Ano, zajisté, já vím, že tak jest, že člověk jist není, rovná-li se s Bohem.', 'Jb 9:3': 'Kdyby někdo chtěl s ním hádati se, nezodpoví jediné věci z tisíce.', 'Jb 9:4': 'Nejvýš moudrý jest a obrovskou moc má. Kdo mu kdy odporoval a zdráv vyšel?', 'Jb 9:5': '(Jemu), jenž hory přenáší, dřív než se nadějí, a je podvrací ve svém rozhorlení.', 'Jb 9:6': 'On zemi vyšinuje z jejího místa, že se sloupy její otřásají;', 'Jb 9:7': 'on slunci přikáže, i nevychází, a hvězdy zamyká jako pod pečetí;', 'Jb 9:8': 'rozprostírá nebesa on jediný, a nohy klade na moře, které se vlní;', 'Jb 9:9': 'učinil Arktura i Oriona, Hyady a komory jižního nebe;', 'Jb 9:10': 'on činí věci veliké, nevýstižné, zázraky, kterých nelze spočítati.', 'Jb 9:11': 'Přichází-li ke mně, nevidím ho; odchází-li, nepozoruji toho.', 'Jb 9:12': 'Náhle-li se otáže, kdo mu odpoví? Aneb kdo může říci: „Proč tak činíš?"', 'Jb 9:13': 'Bůh – jeho hněvu žádný odolat nemůže, a pod ním kloní se ti, kdož nesou zemi.', 'Jb 9:14': 'Kteraký teprv jsem já, bych při s ním vedl, svými slovy abych s ním domlouval se,', 'Jb 9:15': '(já), který, byť i snad právo měl, nechci se hájit, ale svého žalobce prosit budu.', 'Jb 9:16': 'I kdybych vyzval jej, a on se dostavil k soudu, nemyslím, sluchu že popřál by hlasu mému.', 'Jb 9:17': 'Neboť ve vichoru potírá mne, množí mé rány, a to pro nic a za nic;', 'Jb 9:18': 'nepopřává oddechu mé duši, ale hořkostmi mne nasycuje.', 'Jb 9:19': 'Je-li řeč o síle, on jest nejsilnější; o řádný soud-li jde, kdo osvědčit pro mne se odváží?', 'Jb 9:20': 'Kdybych své správnosti hájit chtěl, ústa má odsoudí mne chtěl-li bych nevinu dokázat, usvědčí mne ze lži.', 'Jb 9:21': 'Třebas byl poctivý, nepoznal bych sebe, a mým životem bylo by mi pohrdat!', 'Jb 9:22': 'Způsobem stejným – to je, co já tvrdím – nevinného i bezbožného hubí.', 'Jb 9:23': 'Mrská-li, nechť zabíjí jedním rázem, ale mukám nevinných ať se nesměje!', 'Jb 9:24': 'Země v ruce bezbožných je dána, obličej vladařů jejích zahaluje; jestliže on to není, kdo tedy je to?', 'Jb 9:25': 'Dni mé rychlejší byly nežli běžec, prchly, aniž viděly co dobrého.', 'Jb 9:26': 'Minuly jako rákosové čluny, jak orel, jenž padá letem na potravu.', 'Jb 9:27': 'Řeknu-li si: „Ne tak, nebudu lkáti, vyjasním tvář svou," přece mne přemáhá bolest.', 'Jb 9:28': 'Děsím se všeho svého utrpení vida, že neodpustíš (mně) hřešícímu.', 'Jb 9:29': 'Jestliže i beztak bezbožný jsem, proč bych nadarmo napínal své síly?', 'Jb 9:30': 'Kdybych se i umyl vodou sněžnou, budou-li po mýdle se lesknout mé ruce,', 'Jb 9:31': 'přece v kalužinách omočíš mne, že se ošklivit budu rouchu svému.', 'Jb 9:32': 'Neníť on člověk jak já, bych jemu se hájil, aby se mnou u soudu stejně byl vyslýchán.', 'Jb 9:33': 'Není, kdo by nás dva mohl soudit, a svou ruku položiti na oba.', 'Jb 9:34': 'Kdo by odňal ode mne jeho metlu, aby mne hrůza před ním neděsila,', 'Jb 9:35': 'abych mluvit mohl beze strachu, neboť pro strach nemohu se hájit.', 'Jb 10:1': 'Hrozí se má duše života mého; (proto) dám průchod nářku nad sebou samým, mluviti budu v hořkosti své duše.', 'Jb 10:2': 'Řeknu Bohu: „Neodsuzuj mne; dej, ať poznám, proč mne tolik stíháš.', 'Jb 10:3': 'Zdá se ti být dobré tísniti mne, hubiti mne, dílo svých rukou, záměrům bezbožníků pomáhati?', 'Jb 10:4': 'Zdali máš ty, oči tělesné, nebo jak vidí člověk, ty též vidíš?', 'Jb 10:5': 'Zda jsou jako dni člověkovy, dni tvé, a tvá léta jako věky lidské,', 'Jb 10:6': 'nepravosti mé že vyhledáváš, a mé pochybení vyšetřuješ,', 'Jb 10:7': 'ač víš, hříšného nic že jsem neučinil, a nikdo nemůže z ruky tvé vyprostit mne.', 'Jb 10:8': 'Ruce tvé pečlivě mne vytvořily, a ty obratem celého mne ničíš!', 'Jb 10:9': 'Pomni, prosím, žes takořka z hlíny mne utvořil, a zase činíš, abych v prach se vrátil!', 'Jb 10:10': 'Zdalis nevylil mne jako mléko, a zda jako sýr jsi nezhustil mne?', 'Jb 10:11': 'Kůží, jakož i masem přioděls mne, kostmi pak a šlachami jsi mne zcelil,', 'Jb 10:12': 'život a milosrdenství udělils mi, péče tvoje střehla mne, bych dýchal.', 'Jb 10:13': 'Avšak, ač to tajíš ve svém srdci, vím, že na mysli máš všecko (toto):', 'Jb 10:14': 'Zhřeším-li, třebas na čas odpustils mi, abych byl prost svého hříchu, nedopouštíš.', 'Jb 10:15': 'Kdybych bezbožný byl – běda mně pak! Ale i jsem-li spravedliv, nelze, bych hrdý byl, nasycen jsa trápením a bědou.', 'Jb 10:16': 'A (přece) pro hrdost jak lev mne chceš honit, novými bolestmi mými chceš proslavit se,', 'Jb 10:17': 'nové a nové své svědky proti mně volat, rozmnožovat svou roztrpčenost na mne, chceš, by tvé pokuty na mne útokem hnaly.', 'Jb 10:18': 'Proč jsi z (matčina) lůna vyvedl mne? Kéž jsem zhynul, by oko mne nespatřilo!', 'Jb 10:19': 'Bylo by, jako kdybych nikdy nebyl – z (matčina) lůna přenesen byv do hrobu.', 'Jb 10:20': 'Zdali několik dní mých brzy neskoná? Dovol mi tedy, bych maličko vylkal se z bolestí,', 'Jb 10:21': 'prve než půjdu, odkud návratu není, do krajů temna, zakrytých mrákotou smrti,', 'Jb 10:22': 'do krajů bídy a temnot, kde je stín smrti, kde žádný řád, ale stálá hrůza sídlí.', 'Jb 11:1': 'Tu slovo ujal Sofar Naamaťan a řekl:', 'Jb 11:2': 'Kdo mnoho mluví, nemá (též něco) slyšet, a člověk tlachavý má navrchu býti?', 'Jb 11:3': 'Ty sám umlčet měl bys (každého) člověka? Tupíš jiné a nikdo by neměl tě usadit?', 'Jb 11:4': 'Vždyť jsi řekl: „Čisté je, co mluvím, a čist jsem před obličejem tvým, (Bože)!"', 'Jb 11:5': 'Avšak kéž by Bůh (jen) mluvil s tebou, a rty svoje otevřel proti tobě,', 'Jb 11:6': 'aby ti ukázal tajemství moudrosti (své), která zákonů má nesčetné množství! Poznal bys, mnohem méně že vymáhá na tobě, nežli zasluhuje nepravost tvá.', 'Jb 11:7': 'Domníváš se, že vystihneš šlépěje Boží, dokonale Všemocného že vyzkoumáš?', 'Jb 11:8': 'Vyšší nežli nebe jest; co tedy zmůžeš? Hlubší než pekla; odkud ho znát tedy můžeš?', 'Jb 11:9': 'Chceš-li jej měřit, je delší nežli země; do šířky pak větší nežli moře.', 'Jb 11:10': 'Kdyby svět vyvrátil, nebo v jedno stěsnal, kdo by mohl jemu odporovat?', 'Jb 11:11': 'Dojista on zná lidskou pošetilost; a vida nepravost, zda může nedbati jí?', 'Jb 11:12': 'Pošetilý, kdo se pyšně vzpouzí, a mní, že zrozen je k svobodě jak stepní osel.', 'Jb 11:13': 'Ty však, spořádáš-li srdce svoje, rozepneš-li k němu svoje ruce,', 'Jb 11:14': 'hřích, jenž lpí na tvé ruce, vzdálíš-li od sebe, a v tvém stanu sídlit už nebude nepravost:', 'Jb 11:15': 'pak bude možno ti tvář zdvihnout bez poskvrny, a pevně stát budeš, aniž (čeho) se báti.', 'Jb 11:16': 'Na neštěstí také zapomeneš, jak vody uplynulé zdát se ti bude.', 'Jb 11:17': 'Jako zářící poledne vzejde ti večer, až budeš mnít, že je po tobě, jak zora svitneš.', 'Jb 11:18': 'Budeš bez starosti naději maje, a jsa ohrazen klidně spáti budeš.', 'Jb 11:19': 'Hovět si budeš a nebude, kdo by tě děsil; mnozí pak žebrat budou o tvou přízeň.', 'Jb 11:20': 'Ale oči nešlechetníků zchřadnou, kam by utekli se, nebudou míti, a jejich naděje – vydechnouti duši.', 'Jb 12:1': 'Job odpověděl toto:', 'Jb 12:2': 'Ano, sami vy jste lidé, a s vámi vymře (všecka) moudrost!', 'Jb 12:3': 'Také já mám jako vy rozum, aniž méně jsem nežli vy jste; nebo kdo, co vy znáte, neví?', 'Jb 12:4': 'Na posměch příteli svému býti mám já, který jsem Boha vzýval a vyslyšen byl? Na posměch býti má spravedlivcova poctivost?', 'Jb 12:5': '„Bídě opovržení" – myslí si boháč – „kopanec tomu, jehož noha vrávorá!"', 'Jb 12:6': 'Hojnost (všeho) je ve stanech loupežníků, těch, kteří směle popouzejí Boha, ježto dal on všecko v ruce jejich.', 'Jb 12:7': 'Zeptej se jen zvířat, a naučí tě; ptáků nebeských, i oznámí ti.', 'Jb 12:8': 'K zemi mluv, a odpověď dá tobě; vypravovat budou (ti) ryby mořské.', 'Jb 12:9': 'Kdo je mezi námi, jenž by nevěděl, že to vše učinila ruka Páně,', 'Jb 12:10': 'v jehož moci je život každého zvířete a duch kteréhokoliv lidského těla?', 'Jb 12:11': 'Nemá-liž ucho rozeznávati slova, jako dásně ochutnávají pokrm?', 'Jb 12:12': 'U kmetů že najít lze moudrost, u lidí dlouhověkých rozumnost? a', 'Jb 12:13': 'U něho je moudrost i síla, u něho je moc i rozum!', 'Jb 12:14': 'Zboří-li co, není kdo by to vystavěl, zavře-li za kým, není, kdo by (mu) otevřel;', 'Jb 12:15': 'zadrží-li vody, všecko vysychá; vypustí-li je pak, zpustoší zemi.', 'Jb 12:16': 'U něho je síla, u něho moudrost; jeho je podvodník i podvedený.', 'Jb 12:17': 'Přivádí rádce ku bláznivým koncům, uvádí vládce do pošetilostí.', 'Jb 12:18': 'Pásy panovníkům odvazuje, a jejich bedra pouty přepasuje.', 'Jb 12:19': 'Dává odvádět kněžstvo beze slávy, a kteří pevně prve stáli, podvrací.', 'Jb 12:20': 'Bere výmluvnost řečníkům osvědčeným, tak jako starcům rozumnost odnímá.', 'Jb 12:21': 'Vylévá potupu na pány urozené, a pásy velmožům uvolňuje.', 'Jb 12:22': 'Zjevuje, co bylo hluboko ve tmě, vyvádí na světlo věci ze stínu smrti.', 'Jb 12:23': 'Rozmnožuje národy, a hubí je; vyvrácené pak úplně obnovuje.', 'Jb 12:24': 'Bere rozum knížatům národů země, zavádí je, že bloudí po poušti bez cest.', 'Jb 12:25': 'Makají jako potmě beze světla, činí, že jak opilí vrávorají.', 'Jb 13:1': 'Hle, to všecko vidělo mé oko, slyšelo ucho, a to vše pochopil jsem.', 'Jb 13:2': 'Já též mám rozum jako vy jej máte, aniž méně jsem nežli vy, jste.', 'Jb 13:3': 'Ale s Všemohoucím mluviti chci, s Bohem při svou projednati žádám.', 'Jb 13:4': 'Prve však připomínám, že strůjcové lži jste, a zásad převrácených přívrženci.', 'Jb 13:5': 'Ó, kéž byste chtěli mlčet, aby se zdálo, že jste moudří!', 'Jb 13:6': 'Popřejte tedy sluchu výtce mojí, slyšte, co na vás žalovat budou rty mé!', 'Jb 13:7': 'Zdali potřebuje Bůh lži vaší, abyste pro něho pronášeli bludy?', 'Jb 13:8': 'Jemu straniti vy snažíte se, a při pro Boha vésti usilujete?', 'Jb 13:9': 'Bude to milo mu, když ho nic tajno být nemůže? Či může oklamán býti jak člověk lstmi vašimi?', 'Jb 13:10': 'On vás přísně bude tresty, stíhat, neboť nepozorovaně mu straníte.', 'Jb 13:11': 'Hned jak se pohne, poděsí vás, a hrůza před ním zachvátí vás.', 'Jb 13:12': 'Co jste tu z dějin uvedli, bude jak popel; a v bláto obrátí se vaše štíty.', 'Jb 13:13': 'Pomlčte maličko, abych mluvit mohl, ať pak přijde na mne to či ono!', 'Jb 13:14': 'Ano, na jazyk duši svoji kladu, život svůj vydávaje v nebezpečí.', 'Jb 13:15': 'Byť mne také zabil, nebojím se, jen když mravy své předložím před tvář jeho.', 'Jb 13:16': 'A v tom štěstí mi již poskytuje, neboť nepřijde před něho žádný pokrytec.', 'Jb 13:17': 'Poslouchejte, slyšte řeči moje, a mým záhadám popřejte svého sluchu!', 'Jb 13:18': 'Ejhle, připravuji se již na soud, vím, že spravedlivým nalezen budu.', 'Jb 13:19': 'Kéž by chtěl se mnou se soudit, kéž by přišel! Neboť nyní mlčet musím a umřít.', 'Jb 13:20': 'Dvě jen věci činiti mi nerač, a pak nebudu se před tebou skrývat:', 'Jb 13:21': 'Ruku svoji ode mne rač vzdálit, a strach před tebou ať neděsí mne!', 'Jb 13:22': '(Pak) mne povolej, abych ti odpovídal, aneb ať já mluvím, a ty mi odpovídej!', 'Jb 13:23': 'Mnoho-li mám nepravostí a hříchů, zločiny mé a viny moje mi ukaž!', 'Jb 13:24': 'Proč (mi) obličej svůj zahaluješ, a mne pokládáš za svého nepřítele?', 'Jb 13:25': 'Na listu větrem zmítaném moc svou chceš ukázat, a suché stéblo pronásledovati,', 'Jb 13:26': 'že mi diktuješ tak hořké tresty, chtěje mne zkazit pro hříchy mého mládí,', 'Jb 13:27': 'že jsi do klády dal moje nohy, na všecky stezky mé že pozor dáváš, a že kotníky mi utahuješ;', 'Jb 13:28': '(mně), jenž jako shnilina ztravován jsem, a jako roucho, jež moli sežírají.', 'Jb 14:1': 'člověk, který ze ženy se rodí, krátce žije, a sycen je mnohými bědami.', 'Jb 14:2': 'Vzchází jako rostlina, a vadne; prchá jako stín a nemá stání.', 'Jb 14:3': 'Na toho ráčíš mít otevřené oko, a toho na soud se sebou poháněti?', 'Jb 14:4': 'Může-li kdo učiniti čistým toho, jenž počal se ze zrna nečistého? Nikdo !', 'Jb 14:5': '(Je-li již) nemnoho dnů člověkových, (jestliže) měsíce jeho jsi odpočítal, a vymezil mu hranice, jichž nelze překročit:', 'Jb 14:6': 'odstup maličko od něho, aby si odpočal jak dělník, když přijde vítaná mu hodina.', 'Jb 14:7': 'Strom, ten (věru) naději mít může. Když i podetnou jej, zelená se, a jeho ratolesti (zase) pučí.', 'Jb 14:8': 'Jestliže steří v zemi kořen jeho, v prachu odemře-li jeho pařez,', 'Jb 14:9': 'sotvaže přičichne k vodě, zpupení se, a vzroste v houštinu jak nová sazenice.', 'Jb 14:10': 'Ale člověk-li zemře, všeho je zbaven; zahyne-li, kam se, prosím, poděl?', 'Jb 14:11': 'Jako vody, které unikly z moře, nebo z řeky vyprázdněné, vyschlé,', 'Jb 14:12': 'tak i člověk, usne-li, nepovstává, dokud nebe stává, neprocitne, z jeho spánku nikdo ho neprobudí.', 'Jb 14:13': 'Kéž bys na onom světě uschoval mne, skryl mne (tam), dokud nepomine hněv tvůj, lhůtu mi stanovil, kdy si vzpomeneš na mne!', 'Jb 14:14': '– Oživne zas člověk, který zemřel? – Všecky dny své roboty bych čekal na chvíli, kdy přijde na mne změna,', 'Jb 14:15': 'zavolal bys mne a já bych ti odpověděl, dílu rukou svých bys pravici podal;', 'Jb 14:16': 'ty pak moje kroky počítal bys, a mým přestoupením odpouštěl bys,', 'Jb 14:17': 'zapečetil bys jak v měšci mé hříchy, a mé provinění zalepil bys.', 'Jb 14:18': 'Ale jak hora padne a rozdrobí se, neb jako skála se posune s místa svého,', 'Jb 14:19': 'jako kameny rozhlodává voda, a příval pomalu prst odplavuje, tak také člověka ty zahubuješ.', 'Jb 14:20': 'Dals mu na chvilku síly, by na věky zmizel, měníš mu podobu a vyháníš ho.', 'Jb 14:21': 'Jsou-li slaveni synové jeho, neví; neb jsou-li v potupě – nepozoruje jich.', 'Jb 14:22': 'Toliko jeho tělo cítí svou bolest, a jeho duše sama nad sebou kvílí.', 'Jb 15:1': 'Tu chopiv slovo Elifaz Temaňan řekl:', 'Jb 15:2': 'Mluví moudrý řeči podobné větru, a plní žhavým vichorem své nitro?', 'Jb 15:3': 'Hádati se slovy; nic neprospívá, řeči míti neužitečno jest.', 'Jb 15:4': 'Ty také vyhlazuješ bázeň (Boží), a bráníš modliti se před Boží tváří.', 'Jb 15:5': 'Věru, že nepravost tvá tě mluvit učí, a slova vybíráš jako úskočníci.', 'Jb 15:6': 'Odsuzují tě tvá ústa, ne já; a rty tvoje usvědčují tebe.', 'Jb 15:7': 'Jsi ty první člověk, který se zrodil, anebo před pahorky byl jsi stvořen?', 'Jb 15:8': '(Či snad) v radě Boží zasedáváš a tak moudrost sobě osvojuješ?', 'Jb 15:9': 'Co víš, čeho bychom nevěděli, co znáš, čeho bychom neznali my?', 'Jb 15:10': 'Kmeti dlouhého věku jsou též mezi námi, mnohem starší nežli byl tvůj otec.', 'Jb 15:11': 'Jsou ti málo ta slova útěchy Boží, řeči laskavé (promluvené) k tobě?', 'Jb 15:12': 'Cože tě uchvacuje vášnivost tvá, a maje myšlenky pyšné s patra hledíš?', 'Jb 15:13': 'Co se nadýmá proti Bohu duch tvůj, aby pronášel z úst tvých takové řeči?', 'Jb 15:14': 'Co je člověk, by neposkvrněný byl? Jak může čistým se ukázat ze ženy zrozený?', 'Jb 15:15': 'Hle, jeho svatí nejsou nezměnitelní, nebesa nejsou čistá před jeho tváří.', 'Jb 15:16': 'Čím méně ohavný a zvrhlý člověk, který pije nepravost jako vodu!', 'Jb 15:17': 'Ukáži (to) tobě, (nuže) slyš mne; o čem jsem přesvědčen, budu ti vypravovat.', 'Jb 15:18': 'Mudrci to hlásali od svých otců, tajemství žádné z toho nečiníce,', 'Jb 15:19': 'jimžto samým dána byla země, ke kterým cizozemec ještě nepřišel.', 'Jb 15:20': 'Po všechny dny své bezbožný se trápí, neb počet let jeho zvůle nejistý jest.', 'Jb 15:21': 'Hrůzy zvuk mu zní ustavičně v uchu, i když je pokoj, on vždycky úklady větří.', 'Jb 15:22': 'Nevěří, že může vrátit se po tmě mu světlo, čenichaje s každé strany meč.', 'Jb 15:23': 'Trne již, kde najde, kde bude chleba; cítí, že v patách mu neodvratný den zkázy.', 'Jb 15:24': 'Soužení jej děsí a úzkost ho skličuje jako král, jenž do boje vyzbrojen jest.', 'Jb 15:25': 'Vztáhl totiž ruku svou proti Bohu, proti Všemohoucímu opovážlivě;', 'Jb 15:26': 'rozběhl se na něho se vzepjatou šíjí, s tlustými puklicemi na svých štítech.', 'Jb 15:27': 'Tukem zarostl mu obličej, a s jeho boků sádlo visí.', 'Jb 15:28': 'Bydlil v městech zpustošených, v domech, jež neměly být obydleny, (ale) ssutinami zůstat měly.', 'Jb 15:29': 'Nebude bohat, co má, nebude trvat, nezapustí do země kořene svého.', 'Jb 15:30': 'Neodejde od něho temnota, ratolesti jeho plamenem uschnou a květ jeho bude větrem odvát.', 'Jb 15:31': 'Nemůže doufat, v nicotu bludem jsa sveden; nicoty v odměnu jemu dostává se.', 'Jb 15:32': 'Prve než dny jeho naplní se, vadne; haluze jeho nezelenají se.', 'Jb 15:33': 'Oprchá jak hrozny s révy, sotvaže odkvetla a jak oliva, která shazuje květ svůj.', 'Jb 15:34': 'Ano, rodina pokrytce neplodná bývá, a oheň spaluje stany, v nichž úplatnost sídlí.', 'Jb 15:35': 'Bolest je, co počíná, nezdar, co rodí, a v jeho životě zklamání zraje.', 'Jb 16:1': 'Job odpověděl takto:', 'Jb 16:2': 'Slýchal jsem velmi často takové řeči; těšitelé trpcí jste vy, všichni.', 'Jb 16:3': 'Bude-liž konec mluvení větrnému? Neb co tě tíží, že se chápeš slova?', 'Jb 16:4': 'Mohl bych také já mluvit jako vy, kdybyste vy byli na mém místě;', 'Jb 16:5': 'mohl bych též já vás těšit řečmi, nebo nad vámi potřásati hlavou;', 'Jb 16:6': 'posiloval bych vás ústy svými, anebo pohyboval rty, bych vás šetřil.', 'Jb 16:7': 'Mluvím-li, netiší se má bolest, a když mlčím, neodchází také.', 'Jb 16:8': 'Nyní věru vysílil mne bol můj, zničeny jsou všecky moje údy;', 'Jb 16:9': 'vrásky mé vydávají proti mně svědectví, povstává lhář a mně do očí odporuje.', 'Jb 16:10': 'Sebral hněv svůj proti mně, nevrazí na mne, skřípe na mne zuby svými, hroznýma očima na mne můj nepřítel hledí.', 'Jb 16:11': 'Otevřeli proti mně svá ústa, tupíce mne bijí moje líce, na mých útrapách se pasou.', 'Jb 16:12': 'Vydal mne Bůh na pospas nešlechetným, do rukou bezbožníkův odevzdal mne.', 'Jb 16:13': 'Já, kdysi boháč, náhle jsem zničen byl; za šíji mne chopiv roztřískal mne, a takřka postavil mne za terč sobě.', 'Jb 16:14': 'Zasypal mne vůkol střelami svými, poranil mi ledviny bez milosti, a vylil na zemi žluč moji.', 'Jb 16:15': 'Průlom na průlom učinil ve mně, obořil se na mne jak válečník.', 'Jb 16:16': 'Žínici jsem na kůži si přišil, a své tělo popelem jsem přikryl.', 'Jb 16:17': 'Obličej od pláče mi zpuchl, a má víčka se zakalila.', 'Jb 16:18': 'To (vše) trpím, ač bez hříchu jsou mé ruce, ačkoli čisté jsou mé prosby k Bohu.', 'Jb 16:19': 'Ó země, nepřikrývej krve mé, a nechť hrob nenajde na tobě křik můj!', 'Jb 16:20': 'Ještě (však) nyní, hle, na nebi mám svědka, ten, jenž bude mi svědčit, jest na výsostech.', 'Jb 16:21': 'Posměvači moji přátelé jsou; k Bohu obracím své slzavé oko,', 'Jb 16:22': 'aby tak ujal se člověka ve při s Bohem, jak práva dochází člověk ve sporu s bližním.', 'Jb 16:23': 'Neboť ejhle, míjejí krátká léta, a stezkou, kterou se nevrátím, budu se bráti.', 'Jb 17:1': 'Dech a vánek moje dny jsou; a nic mi nezbývá kromě hrobu.', 'Jb 17:2': 'Ano, ačkoli jsem se neprohřešil, hořkosti (jen) vidí oko moje.', 'Jb 17:3': 'Zaruč se, prosím, Pane, za mne u tebe; kdo jiný mohl by dát mi na to ruku?', 'Jb 17:4': 'Srdce jejich poznání jsi zavřel, proto nemohou nabýti vrchu.', 'Jb 17:5': 'O kořist dělit se slibuje svým druhům, a (zatím) oči jeho dětí chřadnou.', 'Jb 17:6': 'Vystaven jsem jako na přísloví lidu, a musím být jim terčem, na nějž plijí.', 'Jb 17:7': 'Zakalilo se bolestí mé oko, a z mých údů bezmála nezbyl než stín.', 'Jb 17:8': 'Užaslí jsou nad tím spravedliví, a čistý na pokrytce se rozhořčuje.', 'Jb 17:9': 'I bude držet se spravedlivý své cesty, a kdo je čistých rukou, ten se vzmuží.', 'Jb 17:10': 'Ale všichni vy sem opět pojďte, neb mezi vámi moudrého nenalézám.', 'Jb 17:11': 'Dni mé prchají a já se trápím, rozprášeny jsou naděje mého srdce.', 'Jb 17:12': 'Noc v den obrátit mi chtějí, a mám čekat zas po temnu světlo.', 'Jb 17:13': 'Budu-li čekat, podsvětí bude mým domem, a v temnu ustelu si lůžko svoje.', 'Jb 17:14': 'Hnilobě „Můj otec jsi ty" řeknu, „Matka má a sestra moje" – červům.', 'Jb 17:15': 'Kde je tedy nyní naděje má, a mé štěstí – kdo je může vidět?', 'Jb 17:16': 'Do hlubin podsvětí sestoupí všecko to se mnou. Zdaliž aspoň tam dojdu odpočinku?', 'Jb 18:1': 'Tu slovo ujav Baldad Suhan řekl:', 'Jb 18:2': 'Kdy přece skončíte své daremné řeči? Zmoudřete prve, a pak si promluvíme.', 'Jb 18:3': 'Proč jsme pokládáni za dobytek, proč jsme v očích vašich zabedněni?', 'Jb 18:4': 'Ty, jenž svou zuřivostí se rozsápaváš, zda bude pro tebe vylidněna země, neb skály přeneseny s místa svého?', 'Jb 18:5': 'Zda světlo bezbožného nemusí zhasnout? Zda může lesknout se plamen ohně jeho?', 'Jb 18:6': 'Světlo zatemnívá se ve stanu jeho, a lampa, která je nad ním, uhasíná.', 'Jb 18:7': 'Stísněny bývají statné jeho kroky, a jeho záměry ho porážejí.', 'Jb 18:8': 'Zamotává totiž do sítí nohy své, ježto po jejich okách chodit musí.', 'Jb 18:9': 'Pata jeho do kličky se chytá, a smyčka pevně ho zadrhuje.', 'Jb 18:10': 'Neboť je v zemi skrytá na něho léčka, a kudy chodí, jsou osidla na něho.', 'Jb 18:11': 'Odevšad jej hrůzy děsí, ženou se za ním, jsou jemu v patách.', 'Jb 18:12': 'Umdlévá hladem síla jeho, vyhublost zabírá mu boky.', 'Jb 18:13': 'Rozežírá lepost kůže jeho, údy ztravuje prvorozenec smrti.', 'Jb 18:14': 'Vytržen ze svého stanu, kde měl své naděje, zaváděn bývá před krále děsů.', 'Jb 18:15': 'Ve stanu jeho, (pak) cizinci bydlívají, a bývá sypána na jeho bydliště síra.', 'Jb 18:16': 'Vespod kořeny jeho usychají, nahoře pak koruna mu vadne.', 'Jb 18:17': 'Památka jeho mizí se země, nebývá slyšet ho jmenovat na světě.', 'Jb 18:18': 'Vyhánějí ho ze světla do temnosti, z okruhu země jej vypuzují.', 'Jb 18:19': 'Nemívá podrost ni dorost ve svém kmeni, a nic nezbývá z něho v jeho krajích.', 'Jb 18:20': 'V den jeho (zkázy) žasne Západ, a Východ zachvacuje hrůza.', 'Jb 18:21': 'Tak jen mají se stány nešlechetných, a tak bydla těch, kteří nedbají Boha.', 'Jb 19:1': 'Job odpověděl toto:', 'Jb 19:2': 'Dlouho-li rmoutit budete mou duši? a mne rozemílat řečmi?', 'Jb 19:3': 'Ejhle, po desáté tupíte mne, a mně křivditi se nestydíte.', 'Jb 19:4': 'I kdybych opravdu byl chybil, na mně by lpělo mé pochybení.', 'Jb 19:5': 'Avšak vy si na mne vyjíždíte, ve zlé mi vykládáte má pohanění.', 'Jb 19:6': 'Vězte přec, ne dle práva že mne Bůh sklíčil, a síť svoji kolem mne rozestřel.', 'Jb 19:7': 'Hle, volám „Násilí!", nikdo však neposlouchá, křičím, není však, kdo by mi dojít dal práva.', 'Jb 19:8': 'Stezku mou se všech stran přehradil, nemohu přes zeď, a mou pěšinu zahalil temnotami.', 'Jb 19:9': 'Strhl se mne slávu moji, a vzal korunu mi s hlavy.', 'Jb 19:10': 'Se všech stran mne trhá, a tak hynu; jako když vytrhne strom, vzal naději mně.', 'Jb 19:11': 'Roznítil se proti mně hněv jeho, a má mě za svého nepřítele.', 'Jb 19:12': 'V jednom šiku přitáhly tlupy jeho, nanesly násep, aby se dostaly na mne, a můj stánek táborem obklíčily.', 'Jb 19:13': 'Bratry moje ode mne daleko vzdálil, a moji přátelé odcizili se mi.', 'Jb 19:14': 'Opustili mne příbuzní a známí, zapomněli mne hosté domu mého.', 'Jb 19:15': 'Služky mé mne za cizáka mají, hledí na mne jako na cizince.', 'Jb 19:16': 'Na sluhu volám, avšak neodpoví; abych důraznými slovy ho prosil.', 'Jb 19:17': 'Dech můj odporný je manželce mé, a puch ze mne mojim sourozencům.', 'Jb 19:18': 'Mládež také pohrdá mnou, jak sebou hnu, již se posmívají.', 'Jb 19:19': 'Štítí se mne bývalí důvěrníci, největší miláčci obrátili se proti mně.', 'Jb 19:20': 'Na kůži scvrklého masa visí mi kosti, a s duší na jazyku unikám smrti.', 'Jb 19:21': 'Cit se mnou mějte přec, cit mějte, vy moji přátelé, neboť ruka Páně dotkla se mne.', 'Jb 19:22': 'Proč mne jako Bůh pronásledujete, a mého masa dost nemůžete se nakousat?', 'Jb 19:23': 'Ó, by napsána má slova byla, kéž by vyryta byla na tabulku,', 'Jb 19:24': 'železným rydlem na desku olověnou, nebo dlátem do skály vydlabána!', 'Jb 19:25': 'Vím totiž, že můj Vykupitel živ jest, a že v poslední den ze země vstanu;', 'Jb 19:26': 'zase budu oblečen svou koží, a v svém těle uzřím Boha svého.', 'Jb 19:27': 'Patřiti budu na něho já, týž, a ne jiný, mé oči uvidí ho, naděje tato je v nitru mém uložena.', 'Jb 19:28': 'Proč tedy nyní pravíte: „Stíhejme ho, a kořen věci (té) v něm nalezněme!" ?', 'Jb 19:29': 'Protož utíkejte před mečeni (trestu), ježto meč bude mstitelem nepravosti, abyste poznání došli, že je soudce!', 'Jb 20:1': 'Tu slova se ujav Sofar, Naamaťan, řekl:', 'Jb 20:2': 'Proto mě myšlenky pudí, bych odpověděl, proto také vře to (všecko) ve mně.', 'Jb 20:3': 'Výtku, kterou mne potupuješ, jsem slyšel, jalovost na mou moudrost mi odpovídá.', 'Jb 20:4': 'To přec je známo od prvopočátku, od té doby, co člověk byl postaven na zemi,', 'Jb 20:5': 'že jásot bezbožného kratičký jest, a radost pokrytcova chvilková (jen).', 'Jb 20:6': 'Byť až k nebi dostoupla jeho pýcha, a hlava jeho oblaků se dotkla,', 'Jb 20:7': 'jako kal jeho navždy vezme za své, a kteří vídali jej, řeknou: „Kde jest?"', 'Jb 20:8': 'Jako sen odlétá, mizí beze stopy, pomine jako přelud noční.', 'Jb 20:9': 'Oko, které jej vídalo, neuzří ho, aniž patřit dál bude naň jeho bydlo.', 'Jb 20:10': 'Synům jeho bude nést bídu a křivdu, a rukám jeho vydat, co pracně byl získal.', 'Jb 20:11': 'Třebas měl v kostech plno mladistvé síly, (ta síla) musí s ním do prachu si lehnout.', 'Jb 20:12': 'Protože totiž sladký byl hřích jeho ústům, schovával jej pod jazykem,', 'Jb 20:13': 'šetřil jím a nechtěje se vzdát ho, v hrdle svém jej zadržet se snažil;', 'Jb 20:14': '(ten) jeho pokrm (však) v žaludku mění se mu, že má jed hadí v útrobách svých.', 'Jb 20:15': 'Bohatství, kterého se nahltal, zvrátí; Bůh je vyžene z vnitřností jeho.', 'Jb 20:16': 'Jedu hadího se nassál, usmrtí ho jazyk plazu.', 'Jb 20:17': 'Nebude se kochat potůčky řeky, proudy medu, ani smetany.', 'Jb 20:18': 'Výdělek musí vydat, nesmí ho užít, třebas měl zisku jak písku, nesmí ho okusit.', 'Jb 20:19': 'Za to, chatrče chuďasů že bořil, na půdě uloupené nebude stavět.', 'Jb 20:20': 'Nepoznal, co je to hltavost ukoje ná,proto po čem dychtil, nezachová.', 'Jb 20:21': 'Ničeho nešetřila jeho žravost, proto nebude pevné jeho štěstí.', 'Jb 20:22': 'V dokonalém nadbytku bude mu úzko, všecka tíha neštěstí připadne na něj.', 'Jb 20:23': 'Bůh, aby naplnil nenasytnost jeho, sešle na něho hrozný hněv svůj, a déšť jídla, které přísluší jemu.', 'Jb 20:24': 'Uteče-li zbrani ze železa, prostřelí ho lučiště ze spěže;', 'Jb 20:25': 'potáhne (střelu), až vyjde z jeho zadku, (až vyjde) bleskutné želízko z jeho žluči; musí jíti – všecek ustrašený.', 'Jb 20:26': 'Všecky tmy v úkrytu čekají na to, co tajil, zhltí jej oheň nikým nepodpálený, zle bude tomu, kdo zůstane ve stanu jeho.', 'Jb 20:27': 'Odkryjí nebesa nepravost jeho, a země povstane proti němu.', 'Jb 20:28': 'Bude se stěhovat zisk z jeho domu, rozplyne se v den hněvu Božího.', 'Jb 20:29': 'To jest úděl od Boha bezbožnému, a to dědictví, které Bůh mu přisoudil.', 'Jb 21:1': 'Job odpověděl toto:', 'Jb 21:2': 'Slyšte, prosím, řeči moje! To budiž vaší potěchou mně!', 'Jb 21:3': 'Mějte strpení, ať já také mluvím, až pak domluvím, bude-li libo, se smějte!', 'Jb 21:4': 'Zdaž já na člověka stěžuji si, že bych neměl proč se roztrpčovat?', 'Jb 21:5': 'Upřete na mne zrak a užasněte, prst si položte na svá ústa!', 'Jb 21:6': 'Já také, kdykoli (na to) si vzpomenu, děsím se; třesení popadá mé tělo.', 'Jb 21:7': 'Jak to, že bezbožníci žijí (a tyjí), velkého věku i bohatství docházejí?', 'Jb 21:8': 'Vidí, že potomstvo jejich žije s nimi, patří na zástup svého pokrevenstva.', 'Jb 21:9': 'V domech jejich pokoj bez obavy, a Boží metla nad nimi nevznáší se.', 'Jb 21:10': 'Býk jejich připouštěn bývá ne bez užitku, kráva pak šťastně se telí a nepometá.', 'Jb 21:11': 'Vycházejí jak stáda chlapci jejich, děti jejich vesele poskakují.', 'Jb 21:12': '(Výskají) s bubínkem a citarou v ruce; veselí se při zvuku píšťaly.', 'Jb 21:13': 'Tráví ve štěstí dny svoje, a rázem v podsvětí sestupují,', 'Jb 21:14': 'A (přece) říkají Bohu: „Ods tup od nás,znáti cesty tvoje nežádáme.', 'Jb 21:15': 'Kdo je Všemocný, bychom sloužili jemu, a co nám prospěje modliti se k němu?"', 'Jb 21:16': 'Hle, zda nedrží v rukou pevně své štěstí? Záměry bezbožných zda nejsou daleko Boha?', 'Jb 21:17': 'Kolikrát hasne světlo bezbožníků, (kolikrát) přichází na ně (příslušná) pohroma, kdy je (Bůh) ve hněvu bolestmi poděluje?', 'Jb 21:18': 'Ó, by byli jako drtiny na větru, a jako plevy, které uchvátil vichor!', 'Jb 21:19': 'Synům (že) zachová Bůh otcovu bolest? Jemu (přece) má odplatit, aby to cítil;', 'Jb 21:20': 'jeho oči mají vidět svou zkázu, a z hněvu Všemohoucího se napít.', 'Jb 21:21': 'Neb co mu záleží na jeho domě po smrti, když byl dovršen počet měsíců jeho?', 'Jb 21:22': 'Boha-li bude kdo moudrosti vyučovat, který nebesa spravuje a řídí?', 'Jb 21:23': 'Tento umírá v dokonalém štěstí, všecek bezpečný a spokojený;', 'Jb 21:24': 'údy jeho oplývají tukem, a kosti plny jsou šťavnatého morku.', 'Jb 21:25': 'Onen však umírá v hořkosti duše, nikdy neokusiv, co je štěstí.', 'Jb 21:26': 'Oba (stejně) do prachu si lehnou, oba (stejně) pokryti jsou červy.', 'Jb 21:27': 'Ejhle, známa jsou mně myšlení vaše, záměry, kterými utiskujete mne.', 'Jb 21:28': 'Pravíte totiž; „Kam se poděl dům knížete, a kde jsou stany, v nichž bezbožní přebývali?"', 'Jb 21:29': 'Ptali jste se lidí světem zběhlých; jejich doklady poučit se dejte,', 'Jb 21:30': 'že v den zhouby zlý člověk zachován bývá, a v čas (Božího) hněvu v bezpečí odveden.', 'Jb 21:31': 'Kdo smí do očí mu kárat mravy, a co učinil, kdo mu odplácí to?', 'Jb 21:32': 'Ke hrobu (slavně) doprovázen bývá, a jeho mohylu pečlivě opatrují.', 'Jb 21:33': 'Sladké jsou mu hrudy údolí, a za ním všecek svět se hrne, jako jich před ním šlo nesčetně mnoho.', 'Jb 21:34': 'Jak tedy jalové jsou potěchy vaše! Z námitek vašich nezbývá než – zloba!', 'Jb 22:1': 'Slova se ujav Elifaz Temaňan, řekl:', 'Jb 22:2': 'Zdali Bohu prospívá co člověk? Nikoliv! Prospívá sám sobě moudrý.', 'Jb 22:3': 'Má z toho rozkoš Všemocný, jsi– li spravedliv, nebo zisk, je-li bez vady tvůj život?', 'Jb 22:4': 'Zdaž tě přes tvou bohabojnost trestá, přišed, aby s tebou se vypořádal?', 'Jb 22:5': 'Zda tvé zloby není tuze mnoho, a tvé nepravosti zda mají konec?', 'Jb 22:6': 'Neboť vymáhals na bratřích zástavy neprávem, a lidi ze šatů do naha jsi svlékal.', 'Jb 22:7': 'Vody unavenému jsi nedal, lačnému pak odpíral jsi chleba.', 'Jb 22:8': 'Člověka pěstního práva – tvá byla země; velmožný pán – ty jen směls na ní sídlit!', 'Jb 22:9': 'Vdovy, propouštěl jsi s rukou prázdnou, a plece sirotků jsi rozšlapával.', 'Jb 22:10': 'Protož osidla tě obklíčila, a strach nenadálý tebe děsí.', 'Jb 22:11': '(Světlo tvé) se zatemnilo, že nevidíš, rozvodněné vody tě přikrývají,', 'Jb 22:12': 'Myslíš, Bůh že vyšší je než nebe, nad hvězdy zenitu že vyvýšen jest,', 'Jb 22:13': 'a proto pravíš: „Co Bůh může vědět? A jak skrze mračno spravovat co?', 'Jb 22:14': 'Mraky jsou skrýš jeho, že našich věcí nevidí, a kolem stěžejů nebes prochází se."', 'Jb 22:15': 'Zda chceš kráčet po stezce dávných věků, po které kráčeli muži zlopověstní,', 'Jb 22:16': 'které předčasně smrt uchvátila, a jichž podstat v potok se rozplynula;', 'Jb 22:17': 'kteří Bohu říkali: „Odstup od nás; nic nám nemůže učinit Všemohoucí!"', 'Jb 22:18': 'On (prý) jim nenaplnil domy blahem, a jejich smýšlení daleko je (prý) od něho.', 'Jb 22:19': 'Zřeli (to) spravedliví a veselili se; nevinný počal jim se posmívati:', 'Jb 22:20': '„Ano, podťata je zpupnost jejich, a co zbylo z nich, to zhltal oheň."', 'Jb 22:21': 'Přiviň se k Bohu a buď v přátelství živ s ním, a tak dojdeš nejlepšího zisku.', 'Jb 22:22': 'Vezmi si z úst jeho poučení, a vlož jeho slova do srdce svého.', 'Jb 22:23': 'Vrať se poníženě k Všemocnému, vyhosti nepravost daleko ze svého stanu;', 'Jb 22:24': 'zahoď do prachu kov ušlechtilý, mezi křemeny potoka ofirské zlato,', 'Jb 22:25': 'a buď Všemohoucí kovem tvým vzácným, stříbrem a ofirským zlatem budiž tobě!', 'Jb 22:26': 'Pak budeš rozkoší z Všemocného kypět, a své líce k Bohu pozdvihovat;', 'Jb 22:27': 'prosit budeš ho, i vyslyší tě, a své sliby plniti mu budeš.', 'Jb 22:28': 'Všecko, cokoli počneš, zdaří se ti; na tvých cestách bude ti svítit štěstí.', 'Jb 22:29': 'Neboť (Bůh) člověka zpupného ponižuje, ale tomu, kdo klopí oči, pomáhá.', 'Jb 22:30': 'Spásy dojde ten, kdo nevinný jest; dojde však spásy čistotou svých rukou.', 'Jb 23:1': 'Tu Job odpověděl toto:', 'Jb 23:2': 'Dosud je za vzpouru pokládán můj nářek, a přece násilně lítání své zadržuji.', 'Jb 23:3': 'Ó, bych věděl, kde ho mohu najít, kudy dostal bych se k trůnu jeho!', 'Jb 23:4': 'Předložil bych řádně jemu (své) právo, moje ústa měla by plno důkazů.', 'Jb 23:5': 'Zvěděl bych, jakými slovy by odvětil mi, ano, dověděl bych se, co by mi řekl.', 'Jb 23:6': 'Ó, by jen ve své všemoci se mnou se nepřel, a mne tíží své velkosti nezavalil!', 'Jb 23:7': 'Tu by poctivý s ním rozepři vedl, navždy bych osvobozen byl od svého soudce.', 'Jb 23:8': 'Ale půjdu-li k východu, neukáže se, pakli k západu, nezpozoruji ho;', 'Jb 23:9': 'budu-li k severu hledat ho, nespatřím ho, obrátím-li se k jihu, neuzřím ho.', 'Jb 23:10': 'Pak by totiž poznal cestu moji, kdyby mne zkoušel, jako zlato bych vyšel.', 'Jb 23:11': 'Po jeho stopách chodila má noha, cesty, jeho jsem dbal a nesešel s ní.', 'Jb 23:12': 'Od stanov rtů jeho neuchýlil jsem se, a slova úst jeho v lůně svém schovával jsem.', 'Jb 23:13': 'Týž je vždy, a zvrátit úmyslů jeho nelze; zachce-li se mu čeho, vykoná to.', 'Jb 23:14': 'Tak také vykoná, mně co ustanovil, a jiných podobných úmyslů má mnoho.', 'Jb 23:15': 'Proto strachuji se před ním; o tom přemýšleje se děsím.', 'Jb 23:16': 'Řízením Božím srdce mi zmalátnělo, Všemohoucí poděsil mne.', 'Jb 23:17': 'Či nejsem bezmála zničen temnotami, mrákotou, která zakrývá mi líce?', 'Jb 24:1': '(Proč as) Všemocný neurčil časů (k soudu), by jeho přátelé viděli dny jeho (trestů)?', 'Jb 24:2': 'Jedni mezníky přenášejí, uloupená stáda pasou,', 'Jb 24:3': 'osla sirotků odhánějí, v zástavu berou vdově krávu,', 'Jb 24:4': 'chudými strkají, že nesmí po cestách chodit, všichni ubožáci musí se skrývat.', 'Jb 24:5': 'Hle, jsou podobni divokým na poušti oslům, jakoby do práce dlužno jim vycházeti a shánět kořist, jakou pustina dává, aby opatřili chleba dětem.', 'Jb 24:6': 'Na poli ukradeném musí žnouti, s vinice uloupené víno sbírat.', 'Jb 24:7': 'Nazí nocují nemajíce šatu, postrádají přikrývky v době mrazu,', 'Jb 24:8': 'lijavci, jak bývá na horách, promoklí jsou, nemají přístřeší, ke skále se tulí.', 'Jb 24:9': '– Loupí sirotky, kteří při prsu jsou, kojence chudého do zástavy berou. – ', 'Jb 24:10': 'Nazí chodí nemajíce šatu, hladovíce musí snášet snopy.', 'Jb 24:11': 'Sami bez tuku jsouce – tlačí olej, šlapajíce víno v lisu – žízní.', 'Jb 24:12': 'Po městech nářek umírajících zaznívá, a krev zavražděných svolává pomstu; Bůh však té příšernosti nevšímá si.', 'Jb 24:13': 'Jiní patří k těm, kteří světla se štítí, nechtějí cest jeho znáti, nechodí již po jeho stezkách.', 'Jb 24:14': 'Záhy zrána vstává úkladný vrah, usmrcuje chuďasa, ubožáka, v noci pak přikrádá se zloděj.', 'Jb 24:15': 'Cizoložníkův zrak na soumrak číhá říkaje: “Nespatří mne živá duše," a své líce zahaluje.', 'Jb 24:16': 'V noci do domů se vloupávají, ve dne, by bezpečni byli, se zavírají, nechtějíce vidět světla.', 'Jb 24:17': 'Ano, těm všem je jitro dobou temna, znajíť hrůzy (toho) stínu smrti.', 'Jb 24:18': 'Budiž jako smítko na vlnách vody, proklatý buď na zemi úděl jeho, na cestu k vinici ať se nevydává!', 'Jb 24:19': 'Jak suchý žár pere do sněhu tavě jej ve vody, tak ať podsvětí uchvátí ty, kteří hřeší!', 'Jb 24:20': 'Ať naň zapomene milosrdenství, slast jeho červi, nebuď naň pamatováno, a budiž přelomen jako neplodný strom!', 'Jb 24:21': 'Odírají bezdětnou, nerodící, a vdově dobrého nic neprokážou.', 'Jb 24:22': 'Zachovává (Bůh) násilníky v síle, vstávají, ač v život další naděje neměli,', 'Jb 24:23': 'stará se o jejich bezpečí, podpírá je, a bdí zrak jeho nad cestami jejich.', 'Jb 24:24': 'Bývají vysoko, náhle pak berou za své; skácí se, a jako všichni bývají sklízeni, jako klasy na vrchu (stébla) stínáni.', 'Jb 24:25': 'Není tak? Kdo mne může usvědčit ze lži, a mým slovům dokázat bezdůvodnost?', 'Jb 25:1': 'Tu slovo ujav Baldad Suhan řekl:', 'Jb 25:2': 'Vládní moc a hrůza u něho jest, udržuje pokoj na svých výsostech.', 'Jb 25:3': 'Zdali spočítat lze vojska jeho? a nad kým nevychází jeho světlo?', 'Jb 25:4': 'Jak může spravedliv být před Bohem člověk? Jak může čistým se ukázat zrozenec ženy?', 'Jb 25:5': 'Ejhle, ani měsíc nemá světla, ani hvězdy nejsou čistý před ním;', 'Jb 25:6': 'nad to pak člověk-shnilotina, lidský zrozenec, ten – červík.', 'Jb 26:1': 'Job odpověděl takto:', 'Jb 26:2': 'Kterak jsi pomohl tomu, jenž postrádá síly! Kterak jsi podepřel rámě, jež nemá moci!', 'Jb 26:3': 'Jak jsi poradil, komu schází moudrost, jak mnoho bystrozraku ukázal jsi!', 'Jb 26:4': 'Jménem koho zvěstovals ta slova, kdo to byl, jehož duch z tebe vyšel?', 'Jb 26:5': 'Ejhle, mrtví chvějí se pod vodami; také tvorstvo, které přebývá v nich.', 'Jb 26:6': 'Obnažena před ním jsou pekla, nemá závoje místo smrti.', 'Jb 26:7': 'Roztahuje zemi nad prázdnem, a mraky na ničem zavěšuje.', 'Jb 26:8': 'Zavazuje vody v oblacích svých, a mračno pod jejich tíží netrká se.', 'Jb 26:9': 'Zahaluje líce měsíce v úplňku, rozprostírá nad ním svoje mračno.', 'Jb 26:10': 'Do kruhu ohraničil povrch vodstva, tam až, kde meze jsou světla a temna.', 'Jb 26:11': 'Sloupy nebeské se třesou, trnou, jakmile počne žehrat.', 'Jb 26:12': 'Svojí velmocí bouří moře, a svou moudrostí tříští (jeho) zpupnost.', 'Jb 26:13': 'Dechem jeho nebe se vyjasňuje, moc jeho vyvádí křivolakého Hada.', 'Jb 26:14': 'Hle, co řečeno, drobty jsou toho, co činí, sotva šepot jeho řeči vnímáme! Hřímání velkosti jeho kdo může slyšet?', 'Jb 27:1': 'Job ujav své průpovědi mluvil dále:', 'Jb 27:2': 'Jakože živ je Bůh, který zbavil mne práva. Všemocný, který roztrpčil mou duši!', 'Jb 27:3': 'Dokud naposled nevydechnu, dokud dech Boží bude v mých nozdrách,', 'Jb 27:4': 'nebudou mluvit rty mé nepravosti, a můj jazyk nebude pronášeti lží.', 'Jb 27:5': 'Odstup ode mne, abych vám za pravdu dal; dokud nezhynu, nevzdám se neviny své.', 'Jb 27:6': 'Na své správnosti trvám a té se nespustím, neb mé svědomí nekárá dne mého žití.', 'Jb 27:7': 'Staň se, jak hříšníku sluší, odpůrci mému; mému nepříteli – jak slušno zlosynu.', 'Jb 27:8': 'Neb jakou naději pokrytec má, když chce přeřezat, když chce odvolat Bůh jeho život?', 'Jb 27:9': 'Zdali křik jeho vyslyší Bůh, soužení když na něj přijde?', 'Jb 27:10': 'Zda může ve Všemocném kochati se, a Boha vzývati každého času?', 'Jb 27:11': 'Budu vás učit, jak ruka Boží jedná, a co Všemocný myslí, nebudu tajit.', 'Jb 27:12': 'Ejhle, všichni vy to znáte, ale proč klamete sebe samé?', 'Jb 27:13': 'To jest u Boha úděl bezbožníkův, dědictví ukrutníkovo, jež mu dá Všemocný:', 'Jb 27:14': 'Množí-li se mu synové, je to pod meč, vnukové jeho nemohou najíst se chleba,', 'Jb 27:15': 'zbylí po něm bývají pohřbeni morem, aniž vdovy jejich plakávají.', 'Jb 27:16': 'Nahromadí-li stříbra jako hlíny, a šatů opatří-li si jako bláta,', 'Jb 27:17': 'opatří sice, nevinný však je obléká, stříbro pak spravedlivý si dělí.', 'Jb 27:18': 'Stavívá si příbytek jako mol, a jako hlídač dělá si boudu.', 'Jb 27:19': 'Bohat jsa uléhá, nic není ještě (mu) vzato; otevře oči své, a – po všem je veta.', 'Jb 27:20': 'Stíhají ho jako příval hrůzy, v noci zachvacuje ho vichor,', 'Jb 27:21': 'zdvihne ho žhavý vítr, i musí jíti, jako bouře jej odnáší z jeho bydla.', 'Jb 27:22': 'Házívají po něm bez lítosti, ruce jejich snaží se úprkem prchnout.', 'Jb 27:23': 'Tleskávají nad ním rukama svýma, vypískávají ho z domova jeho.', 'Jb 28:1': 'Má sice stříbro ložiska, kde je dolují, a zlato místa, kde bývá vypíráno;', 'Jb 28:2': 'železo ze země umějí vyráběti, a žárem kamení přetaviti ve měď.', 'Jb 28:3': 'Člověk meze temnotám ustanovuje, do nejzazších koutů vyšetřuje kámen mrákoty a stínu smrti;', 'Jb 28:4': 'prolamuje důl si daleko světa, nohou nepotřebuje se spouští, ne jako člověk dolů se houpá.', 'Jb 28:5': 'Pod vrchem země, ze které vyrůstá chléb, převratně řádí jako oheň;', 'Jb 28:6': 'ložiska safiru jsou v kamení jejím, a také hrudy zlata jsou v zemi.', 'Jb 28:7': 'Je to stezka, které nezná ostříž, sokolí oko jí nevyslídí;', 'Jb 28:8': 'nekráčejí po ní králové zvířat, nechodí po ní lvice.', 'Jb 28:9': 'Člověk na křemen klade svoji ruku, od kořenů počíná převracet hory,', 'Jb 28:10': 've skalách si protrhává štoly, a všecky skvosty vidí oko jeho;', 'Jb 28:11': 'v hlubinách, ze kterých řinou se řeky, šťárá, a věci nevídané na světlo nosí.', 'Jb 28:12': 'Moudrost však – kde může nalezena býti, a své sídlo na kterém místě má rozumnost?', 'Jb 28:13': 'Nezná smrtelník cesty, jež k ní vede, nelze jí najít v krajích, kde lidé žijí.', 'Jb 28:14': 'Tůně praví: „Není ve mně!" Moře mluví: „Není u mne!"', 'Jb 28:15': 'Nelze dáti ryzího zlata za ni, ani koupiti, jí váhou stříbra.', 'Jb 28:16': 'Nemožno vyvážit ji ofirským zlatem, nejskvostnějším onyxem ani safírem.', 'Jb 28:17': 'Nevyrovná se jí zlato ni sklo, aniž lze směniti za ni nádoby zlaté.', 'Jb 28:18': 'Na koral, na krystal ani pomyšlení, nežli moudrost – snáze je loviti perly.', 'Jb 28:19': 'Marno k ní přirovnat etiopský topas, zbytečno barvami nejčistšími ji cenit.', 'Jb 28:20': 'Odkud tedy pochází moudrost, a kde rozumnost má svůj domov?', 'Jb 28:21': 'Skryta je zrakům každého živého tvora, i ptactvu nebeskému jest utajena.', 'Jb 28:22': 'Říše záhuby a smrti praví: „Ucha našeho došla pověst o ní."', 'Jb 28:23': 'Bůh jen zná cestu, která k ní vede, on ví, kde má svoje sídlo;', 'Jb 28:24': 'on totiž patří až ke končinám světa, vidí všecko, cokoli pod nebem jest.', 'Jb 28:25': 'Když on větrům stanovil sílu, a vodám odvažoval míru,', 'Jb 28:26': 'dešťům když vykazoval zákon a cestu hromobitným bleskům:', 'Jb 28:27': 'tehdy patřil na ni a vyslovil ji, postavil a také vystihl ji.', 'Jb 28:28': 'K člověkovi promluvil pak takto: „Ejhle, Boha se báti – toť jest moudrost, vzdalovat se zlého – rozumnost!"', 'Jb 29:1': 'Job ujav své průpovědi mluvil dále:', 'Jb 29:2': 'Ó, by mně bylo jak za měsíců minulých, jako za dnů, kdy Bůh mne opatroval,', 'Jb 29:3': 'když jeho svítilna zářila nad mou hlavou, při jeho světle když chodil jsem temnotami,', 'Jb 29:4': 'jako mi bývalo za dnů, kdy jsem kvetl, kdy Bůh přátelsky vznášel se nad mým bydlem,', 'Jb 29:5': 'dokud býval Všemohoucí se mnou, vůkol mne pak děti moje,', 'Jb 29:6': 'dokud se brodily nohy mé ve smetaně, a skála vylévala mi potoky oleje!', 'Jb 29:7': 'Když jsem chodíval ještě ku bráně města, abych na ulici usedl si,', 'Jb 29:8': 'jak mne spatřila mládež, skrývala se, starci zdvihše se zůstávali státi,', 'Jb 29:9': 'vznešení zaráželi svoje řeči, ano prsty, kladli na svá ústa;', 'Jb 29:10': 'hlas svůj zdržovali velmožové, jazyk jejich na dásních jim vázl.', 'Jb 29:11': 'Ucho, jež slyšelo o tom, mne blahoslavilo; oko, jež zřelo to, dávalo svědectví mi.', 'Jb 29:12': 'Bývalť jsem zastáncem chuďasu, který křičel, sirotku, tornu, jenž postrádal pomocníka.', 'Jb 29:13': 'Žehnání hynoucích přicházelo na mne, srdce vdovino jsem potěšoval.', 'Jb 29:14': 'Spravedlnost jsem oblékal – ona pak mne – jako řízu a turban svou snahu o právo.', 'Jb 29:15': 'Okem slepému jsem býval, kulhajícímu pak nohou;', 'Jb 29:16': 'otcem chuďasů jsem býval, po při neznámého jsem pátral.', 'Jb 29:17': 'Zločincovi čelisti jsem lámal, ze zubů jsem vyrážel mu kořist.', 'Jb 29:18': 'Říkával jsem: „Ve svém hnízdečku zemru, až jako písku bude mnoho dnů mých.', 'Jb 29:19': 'Kořen můj jest otevřený vodám, a rosa nocuje na mých ratolestech.', 'Jb 29:20': 'Sláva má se stále obnovuje, a luk v ruce mé se omlazuje,"', 'Jb 29:21': 'Napjatě očekávali můj výrok, němě dávali pozor na mou radu,', 'Jb 29:22': 'k slovům mým neměli co dodávati, nechali na sebe kanouti mé slovo.', 'Jb 29:23': 'Očekávali mne jako deště, ústa svá otvírali jak na pozdní lijavec.', 'Jb 29:24': 'Smál jsem se na ty, již malomyslněli, jasný můj obličej nemohli zasmušiti.', 'Jb 29:25': 'Řídil jsem dráhy jejich jako velitel, jako král mezi vojskem sedával jsem, [když jsem zarmoucené těšil].', 'Jb 30:1': 'Nyní však posmívají se mi lidé, kteří lety mne jsou mladší, jichžto otce za hodné jsem neměl, postavit ke psům stáda svého.', 'Jb 30:2': 'Síla rukou jejich zničena jest, nelze je pokládat za schopné, by žili.', 'Jb 30:3': 'Nouzí a hladem vyzáblí jsou, ohryzují, poušť co skýtá, zhyzděni jsou psotou a bídou.', 'Jb 30:4': 'Trhají slané býlí a listy s křoví, kořen kručinkový jest jim chlebem.', 'Jb 30:5': 'Ze společnosti jsou vyvrženi, pokřikují na ně jak na zloděje.', 'Jb 30:6': 'V děsných roklích jest jim bydlit, v děrách zemských nebo skalních.', 'Jb 30:7': 'Ve chrastinách kručívají, pod trním své schůzky mají.', 'Jb 30:8': 'Plémě bláznů a bezectných lidí, jež bylo ze země vypráskáno.', 'Jb 30:9': 'Nyní jsem jim na písničku, stal jsem se jim pořekadlem.', 'Jb 30:10': 'Štítí se mne, daleko prchají ode mne, na mou tvář se nestydí plíti.', 'Jb 30:11': 'Ano, touly své otvírají a trápí mne; udidla přede mnou uvolňují.', 'Jb 30:12': 'Na mne výrostci se pozdvihují, mohou uběhat si nohy, jak stavějí proti mně své stezky zkázonosné.', 'Jb 30:13': 'Prolamují se, aby mne zahubili, pronikají a nikdo nebrání jim.', 'Jb 30:14': 'Jako široký proud vody se ženou, jako hučící vítr se valí.', 'Jb 30:15': 'Obrátila se na mne děsná hrůza, hnána jest jako vichorem má vážnost, a jako mráček prchlo moje štěstí.', 'Jb 30:16': 'Ano, nyní se rozplývá ve mně má duše, neboť dni utrpení mnou vládnou.', 'Jb 30:17': 'V noci bolesti vrtají mi kosti, a kteří rozežírají mne, nespí.', 'Jb 30:18': 'Hnilobou povléká tělo mé jakoby, pláštěm, jako řízou se všech stran přikrývá mne.', 'Jb 30:19': 'Do bláta mne uvrhl (Bůh), že jsem bezmála prach a popel.', 'Jb 30:20': 'Volám k tobě, avšak neslyšíš mne, vstávám, ale neohlédáš se na mne.', 'Jb 30:21': 'Obrátils mi se v ukrutníka, tvrdostí své ruky mě stíháš.', 'Jb 30:22': 'Vysadils mě na vichor a vezeš mne; kážeš, abych hynul v bouři.', 'Jb 30:23': 'Ano, vím to, že mne vydáš smrti, domu, v němž vše, co žije, se shromažďuje.', 'Jb 30:24': 'Zda přece nevztahuje ruky, kdo padá, a kdo hyne, zda o pomoc nevolává?', 'Jb 30:25': 'Či jsem neplakal kdysi nad souženým, nebo neměla duše má soustrasti s chudým?', 'Jb 30:26': 'Čekal jsem totiž dobré, a přišlo mi zlé; těšil jsem se na světlo, přišla však tma.', 'Jb 30:27': 'V útrobách mých vře to bez úlevy, zastihly mne časy utrpení.', 'Jb 30:28': 'Truchle chodím bez útěchy, povstávaje veřejně křičím.', 'Jb 30:29': 'Sbratřil jsem se se šakaly, přidružil jsem se k pštrosům pouště.', 'Jb 30:30': 'Kůže má černá a odpryskává, kosti mé vyprahly od horkosti.', 'Jb 30:31': 'Obrátila se v kvílení má loutna, a má píšťala v hlasitý nářek.', 'Jb 31:1': 'Uložil jsem závazek svým očím, na pannu že ani nepomyslím.', 'Jb 31:2': '–– Neb jaký úděl měl by pro mne Bůh nahoře, a jaké dědictví Všemocný na výsostech?', 'Jb 31:3': 'Zda nemá zkázu pro nešlechetného, neštěstí pro ty, kdož nespravedlivě činí?', 'Jb 31:4': 'Zdaž on nemá na očích mé cesty, a mých kroků všech nepočítá?', 'Jb 31:5': 'Chodil-li jsem s úmyslem obelhati, chvátala-li, by obelstila, má noha ––', 'Jb 31:6': '–– kéž mne zváží na váze spravedlivé, a nechť zví Bůh poctivost mou ––', 'Jb 31:7': 'jestliže s cesty uchýlil se krok můj, chodilo-li srdce mé za očima, a mých rukou chytla-li se skvrna:', 'Jb 31:8': 'co jsem zasel, nechať jiný stráví, co mi vzešlo, buď z kořene vytrháno!', 'Jb 31:9': 'Nechalo-li se srdce mé klamat ženou, že jsem u dveří přítele svého číhal:', 'Jb 31:10': 'nevěstkou jiného buď manželka má, jiní nechať skloňují se na ni;', 'Jb 31:11': '–– neboť je to nešlechetnost, zločin trestního soudu hodný;', 'Jb 31:12': 'oheň je to až do pekel zžírající, veškeren majetek spalující. ––', 'Jb 31:13': 'Přisahám: Dbal jsem práva otroka svého, nebo otrokyně, když měli spor se mnou.', 'Jb 31:14': '–– Neb co bych činil, kdyby Bůh povstal k soudu, kdyby vyšetřoval, co bych mu odvětil?', 'Jb 31:15': 'Neučinil mne v životě tvůrce jeho, neutvořil mne v lůně tentýž?', 'Jb 31:16': 'Přisahám: Chudým, co chtěli, jsem neodpíral, zrak vdovin touhou nýti jsem nenechával;', 'Jb 31:17': 'sám svou skývu nejídal jsem, jídával z ní. (také) sirotek.', 'Jb 31:18': '–– Neboť od dětství rostla se mnou soustrast, z lůna matky mé vyšla se mnou ––', 'Jb 31:19': 'Viděl-li jsem bez šatů koho hynout, viděl-li jsem chuďasa bez přikrývky,', 'Jb 31:20': 'zdá mi nežehnala jeho bedra, a vlnou ovcí mých zda nebyl zahřát?', 'Jb 31:21': 'Zamával-li jsem nad sirotkem pěstí, ježto v bráně svou oporu jsem viděl:', 'Jb 31:22': 'paže moje nechať od plece odpadne, rámě mé ať z kloubu vylomí se!', 'Jb 31:23': '–– Děsil jsem se totiž Božího trestu, že bych neobstál před jeho velebností. ––', 'Jb 31:24': 'Přisahám: neměl jsem zlata za svou oporu, lesklému kovu jsem neřekl: „Naděje má jsi!"', 'Jb 31:25': 'Neměl jsem radosti, že se mé bohatství množí, že se mnohého domohla ruka má.', 'Jb 31:26': 'Nehleděl jsem na zářící slunce, ani na měsíc v jasu (po nebi) jdoucí;', 'Jb 31:27': 'nedalo se tajně svésti mé srdce, abych ruku si líbal svými ústy.', 'Jb 31:28': '–– Je to zločin hodný trestního soudu, byl bych zapřel Boha na výsostech.', 'Jb 31:29': 'Přisahám: Neměl jsem radosti, padl-li nepřítel, nejásal jsem, že ho neštěstí stáhlo,', 'Jb 31:30': 'nedopustil jsem hřešit hrdlu svému, abych kletbou žádal smrti jemu;', 'Jb 31:31': 'nesměli říci lidé stanu mého: “Ó, bychom mohli se nasytit masa jeho!"', 'Jb 31:32': 'Venku nemusil cizinec nocovati, dveře mé pocestný mel otevřené.', 'Jb 31:33': 'Přisahám: Nekryl jsem před lidmi hříchu svého, netajil ve svém nitru své nepravosti;', 'Jb 31:34': 'nebylo bát se mně velikého davu, ani děsit se potupy soukmenovců, v zátiší být, ze dveří nevycházet.', 'Jb 31:35': 'Ó, by někdo byl, jenž slyšel by mne! – Zde můj podpis, Všemocný odpověz mi! – Kéž mám psanou žalobu odpůrce svého!', 'Jb 31:36': 'Jako náramek chtěl bych nositi ji, jako korunou skráň jí ovinouti,', 'Jb 31:37': 'z každého kroku chci se odpovídat, a jako kníže před něj předstoupiti.', 'Jb 31:38': 'Jestliže proti mně půda má křičí, pláčou-li s ní záhony její,', 'Jb 31:39': 'jídal-li jsem úrody její bez peněz, a duši oráčů jejich jestli jsem trápil:', 'Jb 31:40': 'místo pšenice nechať mi vzejde bodlák, místo ječmene pak trní!', 'Jb 32:1': 'Když přestali tito tři muži Jobovi odporovati proto, že spravedlivý býti sobě se zdál,', 'Jb 32:2': 'rozhněval a popudil se Eliu, syn Barachelův, Buzan, z rodu Ramova. Na Joba se rozhněval, že spravedlivým pravil se býti před Bohem;', 'Jb 32:3': 'na jeho přátele pak rozhněval se; proto, že nenalezli rozumné odpovědi, ale toliko Joba odsoudili.', 'Jb 32:4': 'Eliu byl čekal, když Job rozmlouval (s přáteli), proto že starší byli ti, již mluvili.', 'Jb 32:5': 'Když tedy viděl, že ti tři nemohli odpověděti, velmi se rozhněval.', 'Jb 32:6': 'A ujav slovo Eliu, syn Barachelův, Buzan, řekl: Mladého jsem ještě věku, kdežto vy již starcové jste; proto jsem hlavu sklopiv ostýchal se oznámiti vám, co já vím.', 'Jb 32:7': 'Myslil jsem, že starší věk má mluvit, a mnohá léta. že mají moudrosti učit;', 'Jb 32:8': 'ale, jak vidím, jest (ona) duch (Boží) v lidech, a dech Všemocného dává (jim) rozumnost.', 'Jb 32:9': 'Nejsou (vždycky) staří moudří, nerozumějí starci, co právo jest.', 'Jb 32:10': 'Proto pravím: Poslyšte mne, ukáži vám i já svoji moudrost!', 'Jb 32:11': 'Cekal jsem totiž na vaše řeči, poslouchal jsem rozumy vaše, brzo-li najdete pravá slova;', 'Jb 32:12': 'dokud mi doufati bylo možno, že něco řeknete, měl jsem pozor. Vidím však, nikdo že Joba nepřekonal, nikdo z vás řečí jeho nevyvrátil.', 'Jb 32:13': 'Neříkejte: „Nalezli jsme moudrost (v něm), Bůh jen může ho porazit, ne však člověk!"', 'Jb 32:14': 'Ani slova neřekl proti mně, – ne jak vy jste mluvili, vyvrátím já ho.', 'Jb 32:15': 'Bojí se, už neodpovídají; nemají, co by ještě řekli.', 'Jb 32:16': 'Počínám tedy, protože nemluví, stojí a neodpovídají:', 'Jb 32:17': 'povím také já svůj díl, ukáži své vědomosti.', 'Jb 32:18': 'Neboť jsem naplněn slovy, tísní mne duch můj v útrobách mých.', 'Jb 32:19': 'Nitro mé, hle, je jak mošt, jemuž neotevrou, jako mladé víno, jež měchy trhá.', 'Jb 32:20': 'Budu mluvit, abych oddechl si, r ty své otevírat, slova se chápat.', 'Jb 32:21': 'Nebudu straniti osobě žádné, aniž člověku lichotit budu.', 'Jb 32:22': 'Neboť nevím, zdali setrval bych, zda by, brzy nevzal mne můj Tvůrce.', 'Jb 33:1': 'Slyš tedy, Jobe, řeči moje, na všecka slova má měj pozor!', 'Jb 33:2': 'Hle, svá ústa otevírám, mluví jazyk můj v mých ústech.', 'Jb 33:3': 'Ze srdce upřímného (jdou) mé řeči, čirou pravdu rty mé budou mluvit.', 'Jb 33:4': '(Jakože) duch Boží učinil mne, a dech Všemocného mne oživuje.', 'Jb 33:5': 'Jestliže můžeš, odporuj mi, připrav se, proti mně se postav!', 'Jb 33:6': 'Hle, také mne, jako tebe učinil Bůh, a z téže hlíny já také uštípnut jsem.', 'Jb 33:7': 'Hrůza přede mnou tedy ať neleká tě, ruka má na tobě těžce nespočine.', 'Jb 33:8': 'Řekl jsi tedy: – a já jsem to slyšel, na zvuk tvých slov měl jsem bedlivý pozor. – ', 'Jb 33:9': '„Čist jsem já a nemám viny, bez úhony jsem a prost neřesti;', 'Jb 33:10': 'protože nalézá stížnosti proti mně, má mne za svého nepřítele,', 'Jb 33:11': 'do klády dal moje nohy, na všecky stezky mé pozor dává."', 'Jb 33:12': 'Hle, to je, v čem práva nemáš, – odpovídám ti – neboť Bůh jest větší nežli člověk.', 'Jb 33:13': 'Kterak jsi mohl na něj stěžovat si, že ti ke všem slovům neodpovídá?', 'Jb 33:14': 'Bůh přece mluví jednou (takto), po druhé jinak, člověk však nedbá.', 'Jb 33:15': 'Ve snu, ve vidění nočním, když padne na lidi tvrdý spánek, na lůžku když usnou,', 'Jb 33:16': 'tehdy otvírá uši lidem, učí je, výstrahu jim dává,', 'Jb 33:17': 'aby odvrátil člověka od jeho činů, aby od pýchy jej osvobodil,', 'Jb 33:18': 'duši jeho aby. zachránil od hrobu, a jeho život aby nepřišel na meč.', 'Jb 33:19': 'Kárá (Bůh) také (člověka) bolestí na lůžku, čině, že všecky kosti jeho chřadnou;', 'Jb 33:20': 'oškliví se životu jeho chléb, duši jeho pochoutka před tím milá;', 'Jb 33:21': 'vadne tělo jeho, zaniká, a holé kosti mu vynikají;', 'Jb 33:22': 'blíží se ke hrobu život jeho, duše jeho k smrtelným (ranám).', 'Jb 33:23': 'Bude-li míti pro sebe posla, tlumočníka jednoho z tisíců, a ten oznámí člověku jeho povinnost,', 'Jb 33:24': '(Bůh) se smiluje nad ním a řekne: „Vyprosť jej, ať nemusí do hrobu; našel jsem, proč bych se slitoval nad ním."', 'Jb 33:25': 'I bude kypět jeho tělo svěžestí, vrátí se do dnů mládí svého.', 'Jb 33:26': 'Bude se modliti k Bohu, i bude mu milostiv; patřiti bude na tvář jeho s plesáním, neboť vrátí člověku jeho spravedlnost,', 'Jb 33:27': 'Bude na lidi hleděti a řekne: „Zhřešil jsem, ano, zkřivil jsem spravedlnost, ale podle zásluhy nedostalo se mně.', 'Jb 33:28': 'Vytrhl život můj, by nemusil do hrobu, ale by žila má duše světlem se kochajíc!"', 'Jb 33:29': 'Ejhle, toto všecko činí Bůh dvakrát, třikrát jednomu člověku, aby odvrátil', 'Jb 33:30': 'duši jeho od hrobu, a jej osvítil světlem živých.', 'Jb 33:31': 'Pozor dávej, Jobe, a poslouchej mne, budeš-li mlčet, budu mluvit já;', 'Jb 33:32': 'máš-li, co bys řekl, odpověz mi, mluv, neboť rád ti za pravdu dám;', 'Jb 33:33': 'pakli nemáš ty – poslyš mne; mlč, a budu tě učiti moudrosti!', 'Jb 34:1': 'Eliu tedy ujav slovo, pravil také toto:', 'Jb 34:2': 'Slyšte, moudří, slova moje, učení, mne poslouchejte!', 'Jb 34:3': 'Neboť ucho vyšetřuje slova, jako hrdlo pokrmy ochutnává.', 'Jb 34:4': 'Co je správné, rozbírejme, vizme mezi sebou, co dobré jest!', 'Jb 34:5': 'Řekl totiž Job: „Jsem spravedlivý, Bůh však vzal mi moje právo;', 'Jb 34:6': 'k tomu, bych odsouzen byl, není důvodu, smrtelná je má střela bez všeho hříchu."', 'Jb 34:7': 'Kdo je takový člověk jako Job, který pije rouhání jako vodu,', 'Jb 34:8': 'který se přidružuje ke zločincům, který chodí s lidmi bezbožnými.?', 'Jb 34:9': 'Ano, řekl: „Člověku neprospívá, přátelsky-li s Bohem žije."', 'Jb 34:10': 'Protož, muži rozumní, poslyšte mne! Daleko budiž Boha nešlechetnost, daleko Všemocného nespravedlnost!', 'Jb 34:11': 'Ne, dle skutků člověka odplácí jemu, podle cest jeho každého, odměňuje.', 'Jb 34:12': 'Ano, jistě Bůh pro nic neodsoudí, ani Všemocný nezkřiví práva.', 'Jb 34:13': 'Koho jiného nad zemí ustanovil, neb koho postavil nad světem, který stvořil?', 'Jb 34:14': 'Kdyby ducha svého odvolal, kdyby dech svůj k sobě vzal,', 'Jb 34:15': 'každý živočich pojednou by zdechl, a člověk v prach by navrátil se!', 'Jb 34:16': 'Máš-li tedy rozum, slyš, co se praví, popřej sluchu hlasu mé řeči!', 'Jb 34:17': 'Zda může vlasti, kdo právo nenávidí? Jak můžeš nejvýš spravedlivého odsoudit?', 'Jb 34:18': 'Toho, jenž říci smí králi: „Odpadlíku!" toho, jenž vládce smí zváti bezbožníky,', 'Jb 34:19': 'toho, který není straníkem knížat, aniž dbá šlechtice, když s chuďasem při má, ježto jsou všichni dílo rukou jeho!', 'Jb 34:20': 'Náhle umírají, o půlnoci, velmoži třesou se a pomíjejí, mizí vládce, ač nikdo ruku naň nevztáhl.', 'Jb 34:21': 'Neboť na očích má cesty lidské, všecky kroky jejich vidí.', 'Jb 34:22': 'Není mrákot, není černého temna, kde by se skrýti mohli zločincové.', 'Jb 34:23': 'Neboť není v moci člověkově, kdy má před Boha dostavit se na soud.', 'Jb 34:24': 'Roztřišťuje silně bez výslechu, na jejich pak místo staví jiné.', 'Jb 34:25': 'Známy jsou mu totiž jejich skutky; proto podvrací je v noci,', 'Jb 34:26': 'rozbíjí je, protože zločinci byli, mrská je před očima všeho světa.', 'Jb 34:27': 'To proto, že s tím úmyslem od něho odpadli, a žádné cesty jeho uznati nechtěli.', 'Jb 34:28': 'aby donesli před něho nářek nuzného, aby uslyšel hlas chudých.', 'Jb 34:29': 'Když však klidně se chová, kdo ho smí odsoudit, a když si zakryje tvář, kdo může ho kárat, ať běží o národ neb o jednotlivce,', 'Jb 34:30': 'učinil-li králem (třebas) pokrytce, člověka, který utiskuje národ.', 'Jb 34:31': 'Ano, nikdo nechce Bohu říci: „Budu trpět, nechci dále hřešit;', 'Jb 34:32': 'pobloudil-li jsem, ty pouč mne, křivdil-li jsem, nebudu dále tak činit."', 'Jb 34:33': 'Má (Bůh) podle tvého názoru odměňovat, že se ti nelíbí, (co činí) ? Tobě dlužno je návrhy dáti, ne mně; co tedy myslíš sobě, pověz!', 'Jb 34:34': 'Lidé rozumní se mnou řeknou, moudrý muž, který poslouchá mne:', 'Jb 34:35': '„Bez rozvahy promlouval Job, slova jeho rozumná nejsou.', 'Jb 34:36': 'Kéž jest vyzkoušen Job dokonale, ježto se přel jako lidé nešlechetní!', 'Jb 34:37': 'Neboť vinu na vinu kupí, mezi námi potupně mluví, pořád reptá proti Bohu."', 'Jb 35:1': 'Eliu tedy opět ujav slovo řekl:', 'Jb 35:2': 'Za správný-li pokládáš svůj názor, to-li zoveš „má správnost vůči Bohu",', 'Jb 35:3': 'že ses tázal, co ti to prospěje (řka): „Oč je mi lépe, nežli kdybych byl zhřešil?"', 'Jb 35:4': 'Já tedy odpověď dám tobě, i tvým přátelům, kteří jsou u tebe.', 'Jb 35:5': 'Pohleď na nebesa, popatř a viz oblohu vyšší tebe.', 'Jb 35:6': 'Jestliže se proviníš, co mu (tím) uškodíš, bude-li mnoho tvých hříchů, co mu (tím) uděláš?', 'Jb 35:7': 'Správně-li činiti budeš, co mu dáš (tím), neb čeho z ruky tvé dostane se jemu?', 'Jb 35:8': 'Člověku, jakým jsi ty, bude škodit tvá nepravost, zrozenci lidskému pomůže tvá správnost.', 'Jb 35:9': 'Pro množství utiskovatelů křičí, kvílí pro násilné rámě vladařů,', 'Jb 35:10': 'nikdo však neříká: „Kde je Bůh, můj tvůrce, který nás učí chválu zpívat v noci,', 'Jb 35:11': 'který nás poučil více než zvířata zemská, moudré nás učinil nad nebeské ptactvo.', 'Jb 35:12': 'Takto-li křičí, nikdo jich nevyslýchá, (křičí-li) pro zpupnost bezbožníků.', 'Jb 35:13': 'Avšak lež je říci, Bůh že neslyší, Všemocný že nevšímá si toho.', 'Jb 35:14': 'Byť i se říkalo, že ho není vidět, věc má na očích, dlužno jen čekat na něj!', 'Jb 35:15': 'V době, kdy hněv jeho ještě netrestá, jak by nevěděl o hříchu velmi dobře?', 'Jb 35:16': 'Protož Job na jalovo ústa svá otvírá, bez rozumu mnoho mluví.', 'Jb 36:1': 'Mluvil tedy Eliu dále:', 'Jb 36:2': 'Poshov mi maličko a povím tobě, neboť mám ještě, co bych za Boha mluvil!', 'Jb 36:3': 'Přináším své vědomosti z daleka, k důkazu, že je můj tvůrce spravedlivý.', 'Jb 36:4': 'Věru, že nejsou lživé řeči moje, vědec dokonalý je před tebou!', 'Jb 36:5': 'Bůh je mocný, nikdo jím nesmí pohrdat, je mocné síly, je moudré mysli.', 'Jb 36:6': 'Nedává živu býti bezbožnému, a chudým dává práva dojít.', 'Jb 36:7': 'Neodvrací od spravedlivce očí, ale ke králům je posazuje, aby na věčné časy seděli vysoko.', 'Jb 36:8': 'Jsou-li (pak) lidé spoutáni řetězy, jsou-li svázáni provazy bídy,', 'Jb 36:9': 'předkládá jim skutky jejich, jejich přestupky, že zpyšněli;', 'Jb 36:10': 'otvírá jim ucho, aby je káral, káže jim od zlého se odvrátit.', 'Jb 36:11': 'Poslechnou-li a podrobí-li se mu, trávit budou dny své ve štěstí, a svá léta v potěšení.', 'Jb 36:12': 'Pakli neposlechnou, ženou se na meč, zahynou, že neměli rozum;', 'Jb 36:13': 'ano, lidé zvrhlého srdce zuří, nevolají k němu, když je poutá,', 'Jb 36:14': 'proto zvadne v mládí duše jejich, život jejich jako smilných chlapců.', 'Jb 36:15': 'Trpícího zachránit chce strastí, otevřít utrpením ucho jeho.', 'Jb 36:16': 'Tak také tebe vytrhne z hrdla tísně, široce místo toho se uvolní ti, a tvůj stůl bude plný tučných jídel.', 'Jb 36:17': 'Budeš-li však bubřet bezbožným souzením, soud a ortel zachvátí tebe.', 'Jb 36:18': 'Protož nenech se hněvem unést, bys tupil, ani velikým výkupným nedej se svésti!', 'Jb 36:19': 'Zda tvůj křik mimo tíseň postaví tě, třeba bys napjal všecky síly?', 'Jb 36:20': 'Ať tě neošálí pošetilost, abys měl toliko sebe za moudrého!', 'Jb 36:21': 'Hled, ať nenakloníš se k nepravosti, neboť proto jsi zkoušen utrpením.', 'Jb 36:22': 'Aj, Bůh vznešený je ve své moci, nikdo není mu podoben mezi vládci.', 'Jb 36:23': 'Kdo smí ho pohnat k soudu, co a jak činí, neb kdo smí říci mu: „Proti právu jsi jednal?"', 'Jb 36:24': 'Hleď, bys oslavoval vládu jeho, kterou opěvují lidé!', 'Jb 36:25': 'Všechno lidstvo s úžasem na ni hledí, každý smí (na ni) patřit toliko z dálky.', 'Jb 36:26': 'Ejhle, vznešenost Boží nelze nám pochopit, let jeho počet je nevystižitelný.', 'Jb 36:27': 'Neboť vytahuje kapky z moře, ve svou mlhu na déšť je svazuje,', 'Jb 36:28': 'a ten z mraků dolů kane, crčí na zástupy lidí.', 'Jb 36:29': 'Zda možno chápat, jak mraky roztahuje, ze kterých si stánek činí?', 'Jb 36:30': 'Rozprostírá, hle, kolem sebe mlhy, a vrchy hor jimi zahaluje.', 'Jb 36:31': 'Jimi totiž národy vyživuje, uděluje pokrmů hojnost.', 'Jb 36:32': 'Dlaně svoje zahaluje bleskem, ukládá mu, do čeho uhoditi;', 'Jb 36:33': 'oznamuje mu svůj ortel, když vzplane hněvem na nepravost.', 'Jb 37:1': 'Nad tím děsí se mé srdce, z místa svého se vymršťuje.', 'Jb 37:2': 'Slyšte, slyšte v. hrůze jeho hlas, hukot, který vychází mu z úst.', 'Jb 37:3': 'Pod celým nebem Se rozprostřít nechává jej, světlo jeho do končin země.', 'Jb 37:4': 'Za světlem řve hromobití, hřímá zvukem své velebnosti, nepřekáží, by se blýskalo, když je slyšet jeho hromy.', 'Jb 37:5': 'Hřímá Bůh svým hlasem přepodivně, jenž činí veliké věci a nezpytatelné.', 'Jb 37:6': 'Přikazujeť sněhu: „Padni na zem!" lijavci a dešti pak: „Valte se proudem!"', 'Jb 37:7': 'Ruce každému smrtelníku svazuje, aby poznával svou nemohoucnost.', 'Jb 37:8': 'Zvířata do skrýše zalézají, v jeskyni své přebývají.', 'Jb 37:9': 'Z komory jihu přichází vichor, ze zásobáren severu, zima.', 'Jb 37:10': 'Dechem Božím ledy tuhnou, a zase široce vody tekou.', 'Jb 37:11': 'Ano i blesky metá mračno, oblak promítá jeho světlo,', 'Jb 37:12': 'které do kruhu se potuluje, vine se klikatě, kam on je vede, aby vykonalo vše, co mu káže, na povrchu jeho zeměkruhu,', 'Jb 37:13': 'buďto aby bylo metlou zemi, nebo štěstím; (obého) dává mu dojít.', 'Jb 37:14': 'Otevři své ucho tomu, Jobe, zastav se a považ divy Boží!', 'Jb 37:15': 'Chápeš, kterak Bůh mu přikazuje, blesku, v jeho mracích by svítil?', 'Jb 37:16': 'Chápeš, kterak vznášejí se mraky, divy dokonale moudrého?', 'Jb 37:17': 'Ty, jejž roucha, (nepříjemně) pálí, když země zmalátněla poledním větrem,', 'Jb 37:18': 'můžeš ty s ním rozprostírat oblohu, která je pevná, jakoby ulitá z kovu?', 'Jb 37:19': 'Ukaž nám, co bychom řekli jemu, neboť my obestřeni jsme temnem.', 'Jb 37:20': 'Kdo smí říci mu: „Chci (s ním) rozmlouvati?" Či si přeje někdo, by pohlcen byl?', 'Jb 37:21': 'Ale nyní není vidět světla, ovzduší zhuštěno jest mraky; vane však vítr a zahání je,', 'Jb 37:22': 'od severu přichází zář zlatá, a kolem Boha hrozná velebnost.', 'Jb 37:23': 'Náležitě ho vystihnout nemůžeme, veliký jest mocí a spravedlností, co je právo, nikdy neporuší.', 'Jb 37:24': 'Protož nechať se ho lidé bojí, nikoho nedbá, kdo myslí, že je moudrý.', 'Jb 38:1': 'Tu odpověděl Hospodin Jobovi z vichru a řekl:', 'Jb 38:2': 'Kdo to zatemňuje prozřetelnost nejapnými promluvami?', 'Jb 38:3': 'Přepaš jako bojovník svá bedra, budu se tebe tázat, odpověz mi!', 'Jb 38:4': 'Kde jsi byl, když základy kladl jsem zemi? Pověz mi, jestliže máš rozum!', 'Jb 38:5': 'Víš-li, kdo rozměry jí ustanovil, aneb kdo roztáhl měřičský provazec na ni?', 'Jb 38:6': 'Na čem jsou upevněny základy její, aneb kdo položil úhelný její kámen,', 'Jb 38:7': 'když všecky jitřní hvězdy se radovaly, a když plesali veškeří synové Boží?', 'Jb 38:8': 'Rci, kdo zavřel jako by dveřmi moře. v době, kdy vytrysklo, z lůna takořka vyšlo,', 'Jb 38:9': 'když jsem kladl mu oblak za oděv jeho, a je mrákotou jako plénkami ovíjel?', 'Jb 38:10': 'Vylámal jsem jemu hranice mé, položil jsem závory a brány,', 'Jb 38:11': 'a děl jsem: “Až potud a ne dále smíš jíti, a zde budeš tříštit bujné své vlny!"', 'Jb 38:12': 'Který den života, svého jsi přivolal jitro, a zoře vykázal jsi místo její,', 'Jb 38:13': 'aby chopila se cípů země, a všecky bezbožníky vytřásla z ní,', 'Jb 38:14': 'aby se změnila jak hlína pečetítkem, aby se zbarvila jakoby rouchem,', 'Jb 38:15': 'by vzato bylo bezbožným světlo jejich, a rámě zdvižené by zlomeno bylo.', 'Jb 38:16': 'Zdali přišels ku pramenům moře, a po dně tůně procházel ses?', 'Jb 38:17': 'Zda se otevřely ti brány smrti, a dveře temnosti jsi viděl?', 'Jb 38:18': 'Zdali přehlédl jsi šíři země? Pověz mi, jestliže ji všecku znáš!', 'Jb 38:19': 'Která cesta vede k sídlu světla, a kde místo své má temno,', 'Jb 38:20': 'abys přivedl to i ono svým časem, a je zas odvedl po stezkách domu?', 'Jb 38:21': 'Můžeš to vědět, neb tehdy jsi se zrodil, a počet dnů tvých veliký jest!', 'Jb 38:22': 'Zdali vešel jsi kdy do skladů sněhu, nebo viděl jsi skladiště krupobití,', 'Jb 38:23': 'které chovám na doby nepřítele, na den bojování a války?', 'Jb 38:24': 'Kudy jde cesta k místu, kde vichor se dělí, a kde se rozchází východní vítr na zemi?', 'Jb 38:25': 'Prudkému lijavci průduch kdo prolamuje, a dráhu hučícímu hromobití,', 'Jb 38:26': 'aby pršelo na zemi liduprázdné, na poušti, kde nebydlí žádný člověk,', 'Jb 38:27': 'aby napojil kraj pustý a bez cest, a dal vzrůsti pučící zeleni?', 'Jb 38:28': 'Má déšť nějakého otce, aneb kdo plodí krůpěje rosy?', 'Jb 38:29': 'Z čího lůna led vychází, a jíní nebeské kdo plodí?', 'Jb 38:30': 'Jako kámen tvrdnou vody, povrch tůně (mrazem) tuhne.', 'Jb 38:31': 'Zda můžeš přitáhnouti svazky Kuřátek, aneb uvolniti pouta Orionu?', 'Jb 38:32': 'Zdali vyvádíš zvířetník v čas jeho, a dáváš vycházet Medvědu s jeho dětmi?', 'Jb 38:33': 'Zda jsou známy tobě zákony povětří, a zda ukládáš mu, by nad zemí vládlo?', 'Jb 38:34': 'Zda můžeš na oblak zavolati, aby příval vod tě zalil?', 'Jb 38:35': 'Zdali vysíláš blesky, že jdou ihned, že ti řeknou: „Ejhle, tu jsme!"?', 'Jb 38:36': 'Kdo vložil do útrob mraků moudrost, neb kdo dal zjevům ve vzduchu rozum?', 'Jb 38:37': 'Čí moudrost mraky má spočítány, a měchy nebeské kdo vylévá,', 'Jb 38:38': 'když půda ve slitinu ztvrdla, a když hruda splynula s hrudou ?', 'Jb 38:39': 'Zda můžeš nachytati kořisti lvici, a žravost mláďat jejích nasytit,', 'Jb 38:40': 'když se krčí na místech skrytých, v houštinách leží na číhané ?', 'Jb 38:41': 'Kdo pokrm krkavci připravuje, když jeho mláďata k Bohu křičí, když sem tam létá, že není potravy?', 'Jb 39:1': 'Zdali známa ti doba, kdy kamzík říje, neb hlídáš laně, jež pracují ke slehnutí?', 'Jb 39:2': 'Spočítals, kolik měsíců jsou březí, a je známa ti doba, kdy rodí?', 'Jb 39:3': 'Nakřiví se k vrhu i okozí se, rychle se zbavují bolestí svých.', 'Jb 39:4': 'Mláď jejich sílí se, roste pod širým nebem, vychází a k nim se nevrací.', 'Jb 39:5': 'Kdo dal svobodu divokému oslu, kdo pouta (toho) poběhlíka rozvázal,', 'Jb 39:6': 'jemuž poušť jsem vykázal za bydliště, za jeho domov slatinné pláně?', 'Jb 39:7': 'Ryku města posmívá se, křiku honákova neslyší.', 'Jb 39:8': 'Prohledává vůkol hory, své pastviny, po všem, co zeleného, pátrá.', 'Jb 39:9': 'Zda se zachce zubru sloužit tobě, nebo přenocovat u tvých jeslí?', 'Jb 39:10': 'Připoutáš zubra provazem svým k líše, nebo bude poslušně brázdy ti orat?', 'Jb 39:11': 'Můžeš spoléhat na něj, že velkou má sílu, a jemu svěřit výtěžek své práce?', 'Jb 39:12': 'Můžeš mu věřit, že ti obilí sveze, že je shromáždí na tvé humno?', 'Jb 39:13': 'Je křídlo pštrosice tak líné, neb nemá perutí ni peří,', 'Jb 39:14': 'že své vejce svěřuje zemi, na písku nechává je hřát se,', 'Jb 39:15': 'zapomíná, že je rozmačká noha, že je divoká zvěř rozšlape?', 'Jb 39:16': 'Tvrdá je na mláď svou, jako by nebyla její, že je marná její námaha, nedbá.', 'Jb 39:17': 'Bůh totiž odepřel jí moudrost, neudělil rozumnost jí.', 'Jb 39:18': 'Když (však) přijdou lovci, prchá; směje se koni i jezdci jeho.', 'Jb 39:19': 'Zdali dáváš koni sílu, vybavils mu řehotem hrdlo?"', 'Jb 39:20': 'Ženeš jej do skoku jako kobylku, an frká nádherně a děsně?', 'Jb 39:21': 'Vyhrabuje zemi a jásá, statně vstříc jde ozbrojeným.', 'Jb 39:22': 'Směje se strachu, nebojí se, aniž ustupuje meči.', 'Jb 39:23': 'Nad ním chřestí toulec, kopí a štít se blýská.', 'Jb 39:24': 'S hlukem a hřmotem hltá zemi, nedá se zadržel, když zazní trubka.', 'Jb 39:25': 'Jak slyší polnici, „Kupředu" říká, z daleka již čije srážku, hřímání vůdců a bitevní ryk.', 'Jb 39:26': 'Zda tvou moudrostí pernatí sokol, a svá křídla rozpíná k jihu?', 'Jb 39:27': 'Zda k slovu tvému vznáší se orel, a klade na horách vysokých hnízdo?', 'Jb 39:28': 'Na skále sídlí a přenocuje, na skalním špičáku, kam není přístup.', 'Jb 39:29': 'Tamodtud slídí po kořisti, z daleka vidí ji oči jeho.', 'Jb 39:30': 'Mláďata jeho střebají krev již, a kde jsou mrtvoly, tam jest on též.', 'Jb 39:31': 'Mluvil pak Hospodin k Jobovi dále:', 'Jb 39:32': 'Kdo se chtěl s Všemocným hádat, bude již mlčet? Karatel Boha má mu přec odpovědět!', 'Jb 39:33': 'Odpověděl tedy Job Hospodinovi a řekl:', 'Jb 39:34': 'Hle, má maličkost, co může odpovědět? ruku svou na ústa si vložím.', 'Jb 39:35': 'Jednou jsem mluvil, nechci rozmlouvat dále, mluvil jsem opět, nechci nic přidávat.', 'Jb 40:1': 'Ujav pak slovo Hospodin z vichru řekl:', 'Jb 40:2': 'Přepas jako bojovník svá bedra, budu se tebe tázat, odpověz mi!', 'Jb 40:3': 'Zda chceš popříti mou spravedlnost, já bych vinník byl a ty spravedlivý?', 'Jb 40:4': 'Nebo máš jak Bůh tak mocné rámě, a jak on (svým) hlasem hřímáš?', 'Jb 40:5': 'Okrášli se vysokou vznešeností, v nádheru a velebnost se oblec!', 'Jb 40:6': 'Přikaž, ať srší výbuchy hněvu tvého, jediným pohledem každého nadutce poniž!', 'Jb 40:7': 'Jediným pohledem každého zpupného sehni, zdeptej na místě bezbožníky!', 'Jb 40:8': 'Do prachu je zahrab všecky, a tvář jejich do jámy pohřiž!', 'Jb 40:9': 'I budu také já tě slavit, že ti pomoci může tvá pravice.', 'Jb 40:10': 'Hrocha viz, jejž stvořil jsem jak tebe, trávu jako hovězí skot žere.', 'Jb 40:11': 'Ejhle, jakou sílu má ve svých bedrech, jaká moc v jeho břišním svalstvu!', 'Jb 40:12': 'Ocas má tuhý jako cedr, kyčle pak šlachami propletené.', 'Jb 40:13': 'Kosti má jako trubice z mědi, hnáty jako železné sochory.', 'Jb 40:14': 'On je prvotina Božích činů, stvořen je k tomu, by vládl nad svými druhy.', 'Jb 40:15': 'Vyvýšeniny mu býlí nesou, kde si všeliká zvěř polní hraje.', 'Jb 40:16': 'Pod lotosovými trsy, spává, skrývá se v rákosí a v bahně.', 'Jb 40:17': 'Obestírají ho lotosy stinné, obstupují ho topoly, říční.', 'Jb 40:18': 'Rozvodní-li se řeka, nebojí se; klidný je, vniká-li mu Jordán do úst.', 'Jb 40:19': 'Kdo ho za zuby vzít může, nebo mu provazec provléci nosem?', 'Jb 40:20': 'Můžeš-li háčkem vytáhnout krokodila, provázkem udice za jazyk ho chytit?', 'Jb 40:21': 'Zdali prostrčíš rákos nozdrami jeho, nebo trnitým proutkem mu provrtáš čelist?', 'Jb 40:22': 'Bude se obracet k tobě s mnohými prosbami, bude mluvit k tobě lichotivě?', 'Jb 40:23': 'Zda se mu zachce učinit s tebou smlouvu, abys ho za sluhu přijal na věčné časy?', 'Jb 40:24': 'Budeš moci s ním hráti si jako s ptáčkem, nebo uvázati jej svým dcerkám?', 'Jb 40:25': 'Budou smlouvat se o něj cechovníci, rozsekají ho mezi prodavače?', 'Jb 40:26': 'Posypeš-li střelami kůži jeho, nebo rybářskou harpunou jeho hlavu?', 'Jb 40:27': 'Jestliže vložíš na něho svou ruku, pamětliv boje jsa po druhé nespálíš se!', 'Jb 40:28': 'Ejhle, naděje tvá zklame tebe, jak se na něho podíváš, již klesneš!', 'Jb 41:1': 'Nikdo není tak smělý, aby ho dráždil, kdo tedy chtěl by postavit se přede mne?', 'Jb 41:2': 'Kdo mi dal prve co, abych mu to vrátil? Všecky věci, které jsou pod nebem, mé jsou.', 'Jb 41:3': 'Nemohu pomlčeti o jeho ozdobě, chválit chci jeho sílu a lesk jeho zbraně.', 'Jb 41:4': 'Kdo může odkrýti podklad roucha jeho, do jeho dvojího krunýře kdo vniknout?', 'Jb 41:5': 'Vrata tlamy jeho komu lze otevřít, kdyžtě z kruhu zubů jeho jde hrůza?', 'Jb 41:6': 'Jeho hřbet jest slitina štítů, pevně je zavřen, jakoby zapečetěn.', 'Jb 41:7': 'Jeden těsně spojen je s druhým, že není skuliny mezi nimi.', 'Jb 41:8': 'Jeden k druhému úzce přilnul, drží vespolek nerozlučně.', 'Jb 41:9': 'Kýchání jeho vyzařuje světlo, oči má jako svírající zora.', 'Jb 41:10': 'Z úst jeho (takořka) pochodně vycházejí, ohnivé jiskry mu unikají.', 'Jb 41:11': 'Z chřípí jeho vystupuje pára, jako z kotle na ohni, v němž to vře.', 'Jb 41:12': 'Dech jeho rozpaluje jako uhlí, a plamen ze chřtánu mu šlehá.', 'Jb 41:13': 'V šíji jeho přebývá síla, před jeho tváří pak běží zkáza.', 'Jb 41:14': 'Laloky masa jeho pospolu drží, sbité jsou, že nelze jimi pohnout.', 'Jb 41:15': 'Srdce jeho tvrdé jest jako kámen, tvrdé jako mlýnského žernovu spodek.', 'Jb 41:16': 'Pozdvihne-li se, bojí se nejsilnější, strachem pozbývají rovnováhy.', 'Jb 41:17': 'Meč, který zasáhne ho, nic nepořídí, ani kopí, ni střela, ni oštěp.', 'Jb 41:18': 'Železo za slámu považuje, a měď za dřevo ztrouchnivělé.', 'Jb 41:19': 'Nemůže ho na útěk obrátit střela, plevou jsou mu prakové kameny.', 'Jb 41:20': 'Za stéblo považuje klacek, směje se svištícímu kopí.', 'Jb 41:21': 'Pod sebou má střepiny ostré, mlátící sáňky na bahno klade.', 'Jb 41:22': 'Řeku rozvlní v klokot jak vodu v kotli, činí, že jezero vře, jak v hrnci masti.', 'Jb 41:23': 'Za ním svítí se stezka jeho, proud se jeví oku jak stříbrná kštice.', 'Jb 41:24': 'Není na zemi, kdo by se vyrovnal jemu, stvořenému, aby se nikoho nebál. .', 'Jb 41:25': 'Všecko, co vysokého jest, bojí se ho; králem všech pyšných zvířat on jest.', 'Jb 42:1': 'Tu odpověděl Job Hospodinovi řka:', 'Jb 42:2': 'Přesvědčen jsem, že jsi všemohoucí, a že nemožno překazit žádný tvůj záměr.', 'Jb 42:3': 'Kdo to zatemňoval prozřetelnost nejapnými promluvami? Protož mluvil jsem prve nerozvážně, co můj rozum nad obyčej přesahá.', 'Jb 42:4': '„Napni tedy sluch, a já budu mluvit, budu se tázat tebe, odpověz mi!"', 'Jb 42:5': 'Prve dle doslechu toliko znal jsem tebe, ale nyní oko mé tě vidí.', 'Jb 42:6': 'Protož kárám sebe samého, a činím pokání v prachu a popelu.', 'Jb 42:7': 'Když pak domluvil Hospodin slova tato k Jobovi, řekl Elifazovi Temaňanu: „Roznítil se hněv můj na tebe, a na dva přátele tvé, neboť nemluvili jste přede mnou správně, jako služebník můj Job.', 'Jb 42:8': 'Protož vezměte si sedm býků a sedm beranů, jděte k služebníku mému Jobovi, a obětujte za sebe celopal; Job pak, služebník můj, modliti se bude za vás; (toliko) pro něho nebude vám přičítána pošetilost, že jste nemluvili ke mně správně, jako služebník můj Job."', 'Jb 42:9': 'Odešli tedy Elifaz Temaňan, Baldad Suhan a Sofár Naamaťan a učinili, jak byl mluvil k nim Hospodin, i přijal Hospodin Joba milo stivě.', 'Jb 42:10': 'Hospodin také obrátil se ku pokání Jobovu, když on modlil se za přátele své. A dal Hospodin Jobovi všeho, co byl měl, dvojnásobně.', 'Jb 42:11': 'I přišli k němu všichni bratři a všecky sestry jeho, jakož i veškeří jeho bývalí známí, jedli s ním v domě jeho, projevovali mu svou soustrast, těšili ho nad veškerým neštěstím, které byl Hospodin na něho uvedl a dal mu každý po jedné ovci a po jednom zlatém kroužku.', 'Jb 42:12': 'Požehnal pak Hospodin konci Jobovu,více nežli počátku jeho: Nabyl totiž čtrnácti tisíc ovec, šesti tisíc velbloudů, tisíce spřežení hovězího dobytka a tisíce"oslic.', 'Jb 42:13': 'Dostal dále sedm synů a tři dcery;', 'Jb 42:14': 'první dal jméno Jemima, druhé Kesia a třetí Keren-happuch;', 'Jb 42:15': 'nebylo lze najíti v celé zemi ženy krásné jako byly dcery Jobovy, a otec dal jim dědičný podíl mezi bratřími jejich.', 'Jb 42:16': 'A byl Job potom živ sto čtyřicet let, i viděl syny své a syny synů svých až do čtvrtého kolena; umřel došed velikého stáří.'}