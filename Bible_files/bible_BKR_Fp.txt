{'Fp 1:1': 'Pavel a Timoteus, služebníci Ježíše Krista, všechněm svatým v Kristu Ježíši, kteříž jsou v městě Filippis, s biskupy a s jahny:', 'Fp 1:2': 'Milost vám a pokoj od Boha Otce našeho a Pána Jezukrista.', 'Fp 1:3': 'Děkuji Bohu svému, když se koli na vás rozpomenu,', 'Fp 1:4': 'Vždycky při každé modlitbě své, s radostí za všecky za vás prosbu čině,', 'Fp 1:5': 'Z vašeho obcování evangelium, hned od prvního dne až posavad,', 'Fp 1:6': 'Jist jsa tím, že ten, kterýž začal v vás dílo dobré, dokoná až do dne Ježíše Krista,', 'Fp 1:7': 'Jakož jest mi spravedlivé tak smysliti o všech vás, proto že vás v srdci mám i v vězení svém, a v obraňování i v utvrzování evangelium, vás všecky účastníky milosti mně dané.', 'Fp 1:8': 'Svědek mi jest zajisté Bůh, kterak po všech po vás toužím v střevách Ježíše Krista.', 'Fp 1:9': 'A za to se modlím, aby láska vaše ještě více a více se rozhojňovala v známosti a ve všelikém smyslu,', 'Fp 1:10': 'K tomu, abyste zkušením rozeznati mohli užitečné věci od neužitečných, tak abyste byli upřímí a bez úrazu, až ke dni Kristovu,', 'Fp 1:11': 'Naplněni jsouce ovocem spravedlnosti, kteréž nesete skrze Jezukrista, k slávě a k chvále Boží.', 'Fp 1:12': 'Chciť pak, bratří, abyste věděli, že to, což mne obklíčilo, k většímu prospěchu evangelium přišlo,', 'Fp 1:13': 'Tak že vězení mé pro Krista rozhlášeno jest po všem rathouzu, i jinde všudy.', 'Fp 1:14': 'A mnozí z bratří v Pánu, spolehše na vězení mé, hojnější smělost mají bez strachu mluviti slovo.', 'Fp 1:15': 'A však někteří z závisti a navzdoru, někteří pak také z oblíbení Krista káží.', 'Fp 1:16': 'Ti pak, kteříž navzdoru Krista zvěstují, ne v čistotě, domnívají se, že mi k vězení mému ssoužení přidadí;', 'Fp 1:17': 'Kteří pak z lásky, ti vědí, že jsem k obraně evangelium postaven.', 'Fp 1:18': 'Ale což pak o to? Nýbrž jakýmkoli způsobem, buď v samé tvárnosti, buď v pravdě Kristus se zvěstuje, i z tohoť se raduji, a ještě radovati budu.', 'Fp 1:19': 'Nebo vím, že mi to přijde k spasení skrze vaši modlitbu, a pomoc Ducha Jezukristova,', 'Fp 1:20': 'Podlé pečlivého očekávání a naděje mé, že v ničem nebudu zahanben, ale ve vší doufanlivé smělosti, jakž prvé vždycky, tak i nyní veleben bude Kristus na těle mém, buď skrze život, buď skrze smrt.', 'Fp 1:21': 'Mně zajisté živu býti jest Kristus, a umříti zisk.', 'Fp 1:22': 'Jestli mi pak prospěšněji živu býti v těle pro práci, tedy nevím, co bych vyvolil.', 'Fp 1:23': 'K obémuť se k tomu nakloňuji, žádost maje umříti, a býti s Kristem, což by mnohem lépe bylo,', 'Fp 1:24': 'Ale pozůstati v těle potřebněji jest pro vás.', 'Fp 1:25': 'Načež spoléhaje, vím, že pobudu, a s vámi se všemi spolu pozůstanu k vašemu prospěchu, a k radosti víry,', 'Fp 1:26': 'Aby se vaše ze mne chlouba v Kristu Ježíši rozhojnila, skrze mou vám zase přítomnost.', 'Fp 1:27': 'Toliko, jakž sluší evangelium Kristovu, obcujte, abych, buď přijda a vás vida, buď vzdálen jsa, slyšel o vás, že stojíte v jednom duchu, jednomyslně pracujíce u víře evangelium,', 'Fp 1:28': 'A v ničemž se nestrachujíce protivníků, což jest jim jistým znamením zahynutí, vám pak spasení, a to od Boha.', 'Fp 1:29': 'Nebo vám jest to z milosti dáno pro Krista, abyste netoliko v něho věřili, ale také pro něj i trpěli,', 'Fp 1:30': 'Týž boj majíce, jakýž jste při mně viděli, i nyní o mně slyšíte.', 'Fp 2:1': 'Protož jestli jaké potěšení v Kristu, jestli které utěšení lásky, jestli která společnost Ducha, jsou-li která střeva a slitování,', 'Fp 2:2': 'Naplňte radost mou, abyste jednostejného smyslu byli, jednostejnou lásku majíce, jednodušní jsouce, jednostejně smýšlejíce,', 'Fp 2:3': 'Nic nečiníce skrze svár aneb marnou chválu, ale v pokoře jedni druhé za důstojnější nežli sebe majíce.', 'Fp 2:4': 'Nehledejte jeden každý jen svých věcí, ale každý také toho, což jest jiných.', 'Fp 2:5': 'To tedy, ciťte při sobě, co i při Kristu Ježíši.', 'Fp 2:6': 'Kterýž jsa v způsobu Božím, nepoložil sobě toho za loupež rovný býti Bohu,', 'Fp 2:7': 'Ale samého sebe zmařil, způsob služebníka přijav, podobný lidem učiněn.', 'Fp 2:8': 'A v způsobu nalezen jako člověk, ponížil se, poslušný byv až do smrti, a to smrti kříže.', 'Fp 2:9': 'Protož i Bůh povýšil ho nade vše, a dal jemu jméno nad každé jméno,', 'Fp 2:10': 'Aby ve jménu Ježíše každé koleno klekalo, těch, kteříž jsou na nebesích, a těch, kteříž jsou na zemi, i těch, kteříž jsou pod zemí,', 'Fp 2:11': 'A každý jazyk aby vyznával, že Ježíš Kristus jest Pánem v slávě Boha Otce.', 'Fp 2:12': 'A tak, moji milí, jakož jste vždycky poslušni byli, netoliko v přítomnosti mé, ale nyní mnohem více v nepřítomnosti mé, s bázní a s třesením spasení své konejte.', 'Fp 2:13': 'Bůh zajisté jest, kterýž působí v vás i chtění i skutečné činění, podlé dobře libé vůle své.', 'Fp 2:14': 'Všecko čiňte bez reptání, a bez pochybování,', 'Fp 2:15': 'Abyste byli bez úhony, a upřímí synové Boží, bez obvinění u prostřed národu zlého a převráceného. Mezi kterýmižto svěťte jako světla na světě,', 'Fp 2:16': 'Slovo života zachovávajíce, ku poctivosti mé v den Kristův, že jsem ne nadarmo běžel, ani nadarmo pracoval.', 'Fp 2:17': 'A bychť pak i obětován byl pro obět a službu víře vaší, raduji se, a spolu raduji se se všechněmi vámi.', 'Fp 2:18': 'A též i vy radujte se, a spolu radujte se se mnou.', 'Fp 2:19': 'Mámť pak naději v Pánu Ježíši, že Timotea brzy pošli vám, abych i já pokojné mysli byl, zvěda, kterak vy se máte.', 'Fp 2:20': 'Nebo žádného tak jednomyslného nemám, kterýž by tak vlastně o vaše věci pečoval.', 'Fp 2:21': 'Všickni zajisté svých věcí hledají, a ne těch, kteréž jsou Krista Ježíše.', 'Fp 2:22': 'Ale jej zkušeného býti víte, že jako syn s otcem, se mnou přisluhoval v evangelium.', 'Fp 2:23': 'Tohoť hle, naději mám, že pošli, jakž jen uzřím, co se bude díti se mnou.', 'Fp 2:24': 'Mámť pak naději v Pánu, že i sám brzo přijdu k vám.', 'Fp 2:25': 'Ale zdálo se mi za potřebné Epafrodita, bratra a pomocníka a spolurytíře mého, vašeho pak apoštola i služebníka, v potřebě mé poslati k vám,', 'Fp 2:26': 'Poněvadž toužil po všech vás, a velmi těžek nad tím byl, že jste o něm slyšeli, že by byl nemocen.', 'Fp 2:27': 'A bylť jistě nemocen, i blízek smrti, ale Bůh se nad ním smiloval, a ne nad ním toliko, ale i nade mnou, abych zámutku na zámutek neměl.', 'Fp 2:28': 'Protož tím chtivěji poslal jsem ho, abyste, vidouce jej zase, radovali se, a já abych byl bez zámutku.', 'Fp 2:29': 'Přijmětež jej tedy v Pánu se vší radostí, a mějtež takové v poctivosti.', 'Fp 2:30': 'Neboť pro dílo Kristovo až k smrti se přiblížil, opováživ se života, aby doplnil to, v čemž jste vy měli nedostatek při posloužení mně.', 'Fp 3:1': 'Dále pak, bratří moji, radujte se v Pánu. Jednostejných vám věcí psáti mně se jistě nestýště, vám pak to bezpečné jest.', 'Fp 3:2': 'Vizte psy, vizte zlé dělníky, vizte roztržku.', 'Fp 3:3': 'Neboť myť jsme obřízka, kteříž duchem sloužíme Bohu, a chlubíme se v Kristu Ježíši, a nedoufáme v těle,', 'Fp 3:4': 'Ačkoli i já mohl bych doufati v těle. Zdá-liť se komu jinému, že by mohl doufati v těle, já více,', 'Fp 3:5': 'Obřezán jsa osmého dne, jsa z rodu Izraelského, pokolení Beniaminova, Žid z Židů, podlé zákona farizeus,', 'Fp 3:6': 'A z strany horlivosti protivník církve, z strany pak spravedlnosti zákonní jsa bez úhony.', 'Fp 3:7': 'Ale to, což mi bylo ziskem, položil jsem sobě pro Krista za škodu.', 'Fp 3:8': 'Nýbrž i všecky věci pokládám škodou býti pro vyvýšenost známosti Krista Ježíše Pána svého, pro nějž jsem to všecko ztratil, a mám to jako za lejna, abych Krista získal,', 'Fp 3:9': 'A v něm nalezen byl nemající své spravedlnosti, kteráž jest z zákona, ale tu, kteráž jest z víry Kristovy, tu spravedlnost, kteráž jest z Boha, a u víře záleží,', 'Fp 3:10': 'Abych poznal jej, a moc vzkříšení jeho, i společnost utrpení jeho, připodobňuje se k smrti jeho,', 'Fp 3:11': 'Zda bych tak přišel k vzkříšení z mrtvých.', 'Fp 3:12': 'Ne že bych již dosáhl, aneb již dokonalým byl, ale snažně běžím, zda bych i uchvátiti mohl, načež uchvácen jsem od Krista Ježíše.', 'Fp 3:13': 'Bratří, jáť nemám za to, že bych již dosáhl.', 'Fp 3:14': 'Ale to jedno činím, na ty věci, kteréž jsou za mnou, zapomínaje, k těm pak, kteréž jsou přede mnou, úsilně chvátaje, k cíli běžím, k odplatě svrchovaného povolání Božího v Kristu Ježíši.', 'Fp 3:15': 'Protož kteřížkoli jsme dokonalí, to smýšlejme. A pakli v čem jinak smyslíte, i toť vám Bůh zjeví.', 'Fp 3:16': 'Ale k čemuž jsme již přišli, v tom při jednostejném zůstávejme pravidle, a jednostejně smyslme.', 'Fp 3:17': 'Spolunásledovníci moji buďte, bratří, a šetřte těch, kteříž tak chodí, jakož máte příklad na nás.', 'Fp 3:18': 'Neboť mnozí chodí, o nichž jsem častokrát pravil vám, a nyní s pláčem pravím, že jsou nepřátelé kříže Kristova,', 'Fp 3:19': 'Jichžto konec jest zahynutí, jejichž Bůh jest břicho, a sláva v mrzkostech jejich, kteříž o zemské věci stojí.', 'Fp 3:20': 'Ale naše obcování jest v nebesích, odkudž i spasitele očekáváme Pána Jezukrista,', 'Fp 3:21': 'Kterýž promění tělo naše ponížené, aby bylo podobné k tělu slávy jeho, podlé mocnosti té, kterouž mocen jest i všecky věci podmaniti sobě.', 'Fp 4:1': 'A tak, bratří moji milí a přežádoucí, radost a koruno má, tak stůjte v Pánu, milí.', 'Fp 4:2': 'Evody prosím, i Syntychény prosím, aby jednostejně smyslily v Pánu.', 'Fp 4:3': 'Ano i tebe prosím, tovaryši můj vlastní, budiž jim pomocen, kteréžto v evangelium spolu se mnou pracovaly, i spolu s Klimentem a s jinými pomocníky mými, jejichž jména jsou v knize života.', 'Fp 4:4': 'Radujte se v Pánu vždycky; opět pravím, radujte se.', 'Fp 4:5': 'Mírnost vaše známa buď všechněm lidem. Pán blízko.', 'Fp 4:6': 'O nic nebuďte pečliví, ale ve všech věcech skrze modlitbu a poníženou žádost s díků činěním prosby vaše známy buďte Bohu.', 'Fp 4:7': 'A pokoj Boží, kterýž převyšuje všeliký rozum, hájiti bude srdcí vašich i smyslů vašich v Kristu Ježíši.', 'Fp 4:8': 'Dále pak, bratří, kterékoli věci jsou pravé, kterékoli poctivé, kterékoli spravedlivé, kterékoli čisté, kterékoli milé, kterékoli dobropověstné, jestli která ctnost, a jestli která chvála, o těch věcech přemyšlujte.', 'Fp 4:9': 'Kterýmž jste se i naučili, je i přijali, a slyšeli i viděli na mně. Ty věci čiňte, a Bůh pokoje budeť s vámi.', 'Fp 4:10': 'Zradoval jsem se v Pánu velice, že již opět zase rozzelenala se péče vaše o mne. Načež však byli jste myslili, ale nedostalo se vám příhodného času.', 'Fp 4:11': 'Ne proto, že bych jakou nouzi měl, toto pravím; nebo já naučil jsem se dosti míti na tom, což mám.', 'Fp 4:12': 'Umímť i snížen býti, umím také i hojnost míti; všudy a ve všech věcech pocvičen jsem, i nasycen býti i lačněti, totiž hojnost míti i nouzi trpěti.', 'Fp 4:13': 'Všecko mohu v Kristu, kterýž mne posiluje.', 'Fp 4:14': 'A však dobře jste učinili, obcovavše mému ssoužení.', 'Fp 4:15': 'Víte pak i vy, Filipenští, že při počátku evangelium, když jsem šel z Macedonie, žádný zbor neudělil mi z strany dání a vzetí, než vy sami.', 'Fp 4:16': 'Ano i do Tessaloniky jednou i podruhé, čehož jsem potřeboval, poslali jste mi.', 'Fp 4:17': 'Ne proto že bych hledal darů, ale hledám užitku hojného k vašemu prospěchu.', 'Fp 4:18': 'Přijalť jsem pak všecko, a hojněť mám, naplněnť jsem, vzav od Epafrodita to, což posláno od vás, vůni sladkosti, obět vzácnou a libou Bohu.', 'Fp 4:19': 'Bůh pak můj naplníť všelikou potřebu vaši podlé bohatství svého slavně v Kristu Ježíši.', 'Fp 4:20': 'Bohu pak a Otci našemu sláva na věky věků. Amen.', 'Fp 4:21': 'Pozdravtež všech svatých v Kristu Ježíši. Pozdravujíť vás bratří, kteříž jsou se mnou.', 'Fp 4:22': 'Pozdravujíť vás všickni svatí, zvláště pak ti, kteříž jsou z domu císařova.', 'Fp 4:23': 'Milost Pána našeho Jezukrista se všechněmi vámi. Amen.'}