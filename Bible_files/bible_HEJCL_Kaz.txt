{'Kaz 1:1': 'Slova Kazatele, syna Davidova, krále jerusalemského.', 'Kaz 1:2': 'Čirá marnost – pravil Kazatel – čirá marnost! Všecko (jest) marnost!', 'Kaz 1:3': 'Co má člověk ze vší své lopoty, kterou lopotí se pod sluncem?', 'Kaz 1:4': 'Pokolení pomíjí a pokolení přichází, země pak na věky stojí.', 'Kaz 1:5': 'Slunce vychází a zapadá, a na místo své supá, ze kterého vychází (zase).', 'Kaz 1:6': 'Zatáčí se ku poledni a k půlnoci se obrací, do kola všecko provívá vítr, a do svých kolejí opět se vrací.', 'Kaz 1:7': 'Všecky řeky vcházejí do moře, a moře nepřeplňuje se; na místo, odkud řeky vyšly, vracejí se, aby zas tekly.', 'Kaz 1:8': 'Všecky bytosti plahočí se, nemůže toho člověk vyslovit; oko se do syta nenahledí, ucho se do plna nenaslouchá.', 'Kaz 1:9': 'Co bylo, totéž (opět) bude. A co se dálo, totéž se dít bude.', 'Kaz 1:10': 'Pod sluncem nic nového není, aniž může někdo říci: „Vizte, tato věc jest nová"; neboť bylo to již za dob, které před námi kdysi byly.', 'Kaz 1:11': 'Není paměti předešlých (lidí), jakož ani těch, kdož později budou; nebudou na ně pamatovat, kteří posléze žíti budou.', 'Kaz 1:12': 'Já, Kazatel, byl jsem králem nad Israelem v Jerusalemě,', 'Kaz 1:13': 'a uložil jsem svému srdci zkoumat a vyšetřovat moudře všecko, co se děje pod sluncem: trapné to zaměstnání, jež dal Bůh lidem, aby se jím zabývali.', 'Kaz 1:14': 'Patřil jsem na vše, co pod sluncem se děje, a hle – vše marnost a trápení ducha.', 'Kaz 1:15': 'Křivé nesnadno napřímiti, a počet nedostatků jest bez konce.', 'Kaz 1:16': 'Řekl jsem si ve svém duchu: „Ejhle, velmi jsem převýšil moudrostí všecky, kteří byli přede mnou v Jerusalemě." Poznalať mysl má moudrosti a vědy mnoho,', 'Kaz 1:17': 'a snažil jsem se ze srdce vědět, co jest moudrost a věda, a co jsou bludy a bláznovství. A shledal jsem, že i v tom jest námaha a trápení ducha;', 'Kaz 1:18': 'protože při mnohé moudrosti mnoho je starostí, a kdo množí vědění, množí také bolest.', 'Kaz 2:1': 'Řekl jsem si ve svém duchu: „Nuže, budu oplývati rozkošemi, a požívati budu dobrých věcí." A shledal jsem, že i to jest marnost.', 'Kaz 2:2': 'Smích mi bylo pokládati za blud a radosti říci: „Co se darmo klameš?"', 'Kaz 2:3': 'Usmyslil jsem si odtrhnout od vína své tělo, abych se domohl moudrosti a vyhnul bláznovství, dokud bych nepoznal, co lidem prospívá, co by třeba bylo činiti pod sluncem ve dnech života jim vyměřených.', 'Kaz 2:4': 'Vykonal jsem si veliká díla: vystavěl jsem sobě domy, pěstoval jsem vinohrady,', 'Kaz 2:5': 'vzdělal jsem si zahrady a sady, vysadil jsem je všelikým ovocným stromovím,', 'Kaz 2:6': 'nadělal jsem sobě rybníků, abych svlažoval háj stromů bujících,', 'Kaz 2:7': 'zjednal jsem si sluhů a služebnic, také domorodé čeládky mnoho jsem získal, a skotu a velikých stád bravu více nežli všichni, kteří byli přede mnou v Jerusalemě.', 'Kaz 2:8': 'Nahromadil jsem si stříbra a zlata, jakož i pokladů od králův i krajin; opatřil jsem si pěvce a pěvkyně, i rozkoše lidské, číše a džbány, aby v nich podávali nalité víno;', 'Kaz 2:9': 'a převýšil jsem bohatstvím všecky, kteří byli přede mnou v Jerusalemě; a moudrost zůstala se mnou.', 'Kaz 2:10': 'Čeho žádaly oči mé, nic jsem jim neodepřel, aniž jsem zbraňoval srdci svému, aby nepožívalo všeliké rozkoše, a nekochalo se v tom, co jsem byl připravil; to byla odplata moje – užívat práce své.', 'Kaz 2:11': 'Když však jsem se ohlédl na všecka díla, která učinily ruce moje, na práce, při nichž nadarmo jsem se potil, uzřel jsem ve všem marnost a trápení ducha, a že nic trvale neprospívá pod sluncem.', 'Kaz 2:12': 'Obrátil jsem se, abych pozoroval moudrost, jakož i bludy a bláznovství – co jest, řekl jsem, člověk, že může následovati krále, Stvořitele svého. – ', 'Kaz 2:13': 'I viděl jsem, že vyniká moudrost nad bláznovství o tolik, oč se liší světlo od temnosti:', 'Kaz 2:14': 'Moudrý má oči ve své hlavě, kdežto blázen v temnu chodí. Ale poznal jsem, (též) oba že stejně zahynou;', 'Kaz 2:15': 'i řekl jsem si ve svém duchu: „Zhyneme-li stejně oba, blázen i já, co mi platno, že jsem moudrosti více byl pilen?" A rozjímaje v duchu postřehl jsem, že i to jest marnost.', 'Kaz 2:16': 'Nebudeť na věky pamatováno moudrého jako ne blázna, ježto budoucnost všecko stejně přikryje zapomenutím; umírá učený stejně jako neučený.', 'Kaz 2:17': 'Protož omrzel mne můj život, když jsem viděl, všecko že zlé jest pod sluncem, že je vše marnost a trápení ducha.', 'Kaz 2:18': 'Omrzela mne také všecka má snaživost, se kterou jsem usilovně pracoval pod sluncem, protože budu míti po sobě dědice,', 'Kaz 2:19': 'o němž nevím, bude-li moudrý či blázen, a (ten) bude panovat nad veškerou mou prací, na kterou jsem vynakládal pot a moudrost. Zda jest co tak marného?', 'Kaz 2:20': 'Proto jsem přestal; srdce mé odřeklo se dále pod sluncem se namáhati.', 'Kaz 2:21': 'Neboť musí-li, kdo se přičiňoval s moudrostí, věděním a pečlivostí, zanechat, čeho nabyl, tomu, jenž nepracoval, také to jest marnost a veliké zlo.', 'Kaz 2:22': 'Co totiž má. člověk ze vší své práce a trápení ducha, kterým pod sluncem se týral?', 'Kaz 2:23': 'Všecky dni jeho plny jsou bolu a psoty, ani v noci neodpočívá mysl jeho. Zdali také to není marnost?', 'Kaz 2:24': 'Zda není nejlépe jísti, píti, a popřát si požitků ze svých prací? Ale to je z ruky Boží.', 'Kaz 2:25': '. Kdo jí a rozkoší oplývá bez něho?', 'Kaz 2:26': 'Miláčku svému dává Bůh moudrost, rozum a radost; protivnému však trápení a zbytečnou péči, by kupil, hromadil a dával tomu, kdo se líbí Bohu. Avšak také to jest marnost a trápení ducha.', 'Kaz 3:1': 'Všecko má svůj čas, a svým vyměřeným během jdou všecky věci pod sluncem:', 'Kaz 3:2': 'Jest čas rození i umírání. Jest čas sazby a čas vytrhování zasazeného.', 'Kaz 3:3': 'Jest čas zabíjení a čas hojení. Čas boření a čas stavění.', 'Kaz 3:4': 'Čas pláče a čas smíchu. Čas kvílení a čas skákání,', 'Kaz 3:5': 'Čas rozmítání kamení a čas sbírání. Čas objímání a čas vzdálenu býti objímání.', 'Kaz 3:6': 'Čas nabývání a čas pozbývání. Čas schovávání a čas vyhazování.', 'Kaz 3:7': 'Čas roztrhávání a čas sešívání! čas mlčení a čas mluvení.', 'Kaz 3:8': 'Čas milování a čas nenávisti. Čas boje a čas pokoje.', 'Kaz 3:9': 'Co má člověk ze své lopoty?', 'Kaz 3:10': 'Viděl jsem trápení, jež uložil Bůh lidem, aby se plahočili jím:', 'Kaz 3:11': 'Všecky věci činí pěkné časem svým, i svět vydal hádání jejich, ale tak, že nemůže člověk pochopiti dílo, jež Bůh činí od počátku do konce.', 'Kaz 3:12': 'I poznal jsem, že není nic lepšího nežli se veselit a dobře (si) činit v životě svém;', 'Kaz 3:13': 'avšak i to, že smí někdo jísti, píti a okoušeti štěstí z práce své – je dar Boží.', 'Kaz 3:14': 'Poznal jsem, že vše, co Bůh činí, trvá na věky; nemožno nám nic k tomu přidati aniž co ubrati. A Bůh tak činí, bychom se ho báli.', 'Kaz 3:15': 'Co bývalo, děje se dále, a co bude, již bylo; a Bůh obnovuje, co pominulo.', 'Kaz 3:16': 'Viděl jsem pod sluncem na místě soudu – bezbožnost a na místě spravedlnosti – nepravost. – ', 'Kaz 3:17': 'I řekl jsem si ve svém duchu: „Spravedlivého i bezbožného soudit bude Bůh; a tehdy dojde na každou věc." – ', 'Kaz 3:18': 'Řekl jsem si v duchu o lidech: „Zkoušet je chce Bůh a ukázat, že se podobají zvířatům."', 'Kaz 3:19': 'Neboť stejně hyne člověk i zvíře, a stejný obou jest osud: jak umírá člověk, tak umírá též ono; jednostejně dýchají oba, a nic nemá člověk nad zvíře; (neboť) všecko poddáno jest marnosti,', 'Kaz 3:20': 'a všecko spěje k témuž místu: z prachu je to vše učiněno, a zase vrátí se do prachu.', 'Kaz 3:21': 'Kdo ví, zdali dech života lidského vstupuje vzhůru, a zdali dech života zvířecího sestupuje dolů?', 'Kaz 3:22': 'I shledal jsem, že není nic lepšího, než aby se veselil člověk v práci své, a to že jest úděl jeho; neboť kdo jej k tomu přivede, aby poznal, co později bude?', 'Kaz 4:1': 'Obrátiv se k jiným věcem viděl jsem útisky, které jsou páchány pod sluncem; (viděl jsem) slzy nevinných, ale žádného těšitele; (viděl jsem), že nemohou odolati jejich násilí, jsouce zbaveni pomoci všech.', 'Kaz 4:2': 'I blahoslavil jsem více mrtvé nežli živé;', 'Kaz 4:3': 'a za šťastnějšího nad oboje pokládal jsem toho, který se ještě nenarodil, a proto neviděl zločinů, jež se dějí pod sluncem.', 'Kaz 4:4': 'Opět patřil jsem na všecky práce lidské, i znamenal jsem, že snaživost jedněch budí závist druhých; a protož i v tom jest marnost a starost zbytečná.', 'Kaz 4:5': 'Blázen skládá ruce své a užírá se říkaje:', 'Kaz 4:6': 'Lepší je hrstka (plná) odpočinku, nežli obě ruce plné práce a trápení ducha.', 'Kaz 4:7': 'Hledě nalezl jsem i jinou marnost pod sluncem:', 'Kaz 4:8': 'Jest sám jediný a nikoho nemá, ani syna ani bratra, ale pracovati nepřestává, oči jeho nemohou se nasytit zbožím, aniž ho napadne, aby si řekl: „Pro koho pracuji a odpírám sobě požitek?" I v tom jest marnost a trápení velmi zlé.', 'Kaz 4:9': 'Lépe jest věru dvěma býti spolu než jednomu, ježto mají zisk ze společnosti své:', 'Kaz 4:10': 'Padne-li který z nich, druhý ho pozdvihne. Běda samotnému: nemáť, padne-li, kdo by ho zdvihl.', 'Kaz 4:11': 'Taktéž budou-li dva spolu spáti, zahřeje se jeden od druhého; (ale) jeden, kterak bude moci se zahřáti?', 'Kaz 4:12': 'A zmocní-li se kdo jednoho, dva mu odolají; provázek trojnásobný nesnadno se přetrhne.', 'Kaz 4:13': 'Lepší jest jinoch chudý a moudrý než král starý a blázen, který neumí hleděti do budoucna,', 'Kaz 4:14': 'ježto mnohdy onen ze žaláře a z okovů vychází, aby kraloval, kdežto tento, narozený v paláci královském, chudobou hyne.', 'Kaz 4:15': 'Viděl jsem všecky živé, kteří chodí pod sluncem, u jinocha, druhého (krále), který nastoupil místo prvého.', 'Kaz 4:16': 'Nesčíslný byl počet lidí všech, kteří byli před ním; ale kteří potom budou, nebudou mít radost z něho, neboť i to jest marnost a trápení ducha.', 'Kaz 4:17': 'Měj pozor na nohu, když vcházíš do Božího domu, a přibližuj se, abys poslušen byl. Jeť mnohem lepší poslušenství než oběti nemoudrých, kteří nejsou si vědomi toho, co zlého činí.', 'Kaz 5:1': 'Nemluv nic bez rozvahy, a tvá mysl se neukvapuj, abys vynášel řeči před Bohem. Neboť Bůh jest na nebi a ty na zemi; proto budiž málo slov tvých.', 'Kaz 5:2': 'Po mnohých starostech bývá mnoho snů, a kde mnoho řečí, (tam i) bláznovství.', 'Kaz 5:3': 'Slíbil–lis co Bohu, neprodlévej to splniti; nelíbit se mu nevěrné a bláznivé slibování. Cokoli jsi tedy slíbil, splň;', 'Kaz 5:4': 'neboť mnohem lépe jest neslibovati, než po slibu, co připověděno, nesplnili.', 'Kaz 5:5': 'Neužívej úst svých k tomu, bys hříchem sebe zatížil; aniž říkej před knězem: „Nebylo v tom rozvahy," aby snad Bůh se nerozhněval na tvé řeči a nezkazil všech skutků rukou tvých;', 'Kaz 5:6': '[Kde mnoho snů, velmi mnoho marnosti a řeči bez počtu], ale boj se Boha.', 'Kaz 5:7': 'Uzříš-li, že chudý jest utiskován, právo potlačováno, a spravedlnost že je převracována v zemi, nepozastavuj se nad touto věcí; neboť nad (jednou) vrchností jest jiná vyšší, nad těmi zase jsou jiní ještě vznešenější,', 'Kaz 5:8': 'a nad to král vládne veškeré zemi, jemu poddané.', 'Kaz 5:9': 'Lakomec nenasytí se penězi; a kdo miluje bohatství, nemá užitku z něho; i to tedy jest marnost.', 'Kaz 5:10': 'Kde mnoho majetku, tam i mnoho těch, kteří jej jedí; a jaký (jiný) prospěch má (z něho) pán, nežli že vidí bohatství očima svýma?', 'Kaz 5:11': 'Sladce spí pracující, ať jídá málo nebo mnoho; ale nadbytek bohatého nedopouští mu spáti.', 'Kaz 5:12': 'Jest i jiná velmi zlá bolest, již jsem viděl pod sluncem: bohatství nachované na neštěstí pána jeho;', 'Kaz 5:13': 'pozbývá ho totiž nehodou velmi zlou; syn, kterého zplodil, v největší nouzi bude.', 'Kaz 5:14': 'Jak vyšel z lůna své matky, nahý, tak se vrátí, a nic neodnese s sebou z práce své', 'Kaz 5:15': 'I to, jest žalostná bolest, že jak přišel, tak se vrátí: jaký tedy užitek má (z toho), že pracoval do větru?', 'Kaz 5:16': 'Po všecky dny života svého jídal ve tmách, v starostech mnohých a v bídě i v zármutku.', 'Kaz 5:17': 'To tedy zdálo se mi za dobré: aby každý jedl, pil a užíval radosti z práce své; kterou se plahočil pod sluncem za dnů života svého, jež mu Bůh dává, neboť to jest úděl jeho.', 'Kaz 5:18': 'A dává-li Bůh komukoli bohatství a statky, a dopřává-li mu, aby jedl z nich, aby užíval údělu svého, a radoval se z práce své – je to Boží dar.', 'Kaz 5:19': 'Neboť nebude mnoho vzpomínati na dny života svého, protože Bůh zaměstnává rozkoší srdce jeho.', 'Kaz 6:1': 'Jest i jiné zlo, které jsem viděl pod sluncem, a to bývá časté mezi lidmi:', 'Kaz 6:2': 'Člověk, jemuž dal Bůh bohatství, statky i čest, a nic se nedostává duši jeho ze všech věcí, kterých žádá, avšak nedopouští mu Bůh, aby toho užil (on), ale cizák užívá toho. To jest marnost a bída veliká.', 'Kaz 6:3': 'Zplodil-li by kdo sto dětí, a byl by živ mnoho let, došel-li by velikého věku, ale neužil by blaha ze svých statků, a neměl-li by (nad to) ni pohřbu: o tom prohlašuji, že je lépe mrtvo rozenci než jemu.', 'Kaz 6:4': 'Neboť nicotný přišel a do tmy se ubírá; zapomenutím bývá zahlazeno jeho jméno;', 'Kaz 6:5': 'neviděl slunce, aniž poznal rozdílu mezi dobrým a zlým.', 'Kaz 6:6': 'A byť i živ byl dva tisíce let (onen boháč) a dobrého neužil, zdaliž na jedno místo všecko nepospíchá?', 'Kaz 6:7': 'Všecko činí člověk pro svá ústa, ale duše jeho nedá se nasytit.', 'Kaz 6:8': 'Co má na víc moudrý nežli blázen? A co chudý? Toliko aby se bral tam, kde jest život.', 'Kaz 6:9': 'Lépe jest viděti, čeho žádáš, nežli žádati, čeho neznáš. Ale i to jest marnost a trápení ducha.', 'Kaz 6:10': 'Kdo potom bude, toho jméno jest již vysloveno a ví se, že to bude člověk, jenž nebude moci se souditi se silnějším, nežli jest sám.', 'Kaz 6:11': 'Bývá mnoho řečí, jež v rozpravách jen množí marnost.', 'Kaz 7:1': 'Co jest platno člověku věcí na sebe větších hledati, kdyžtě neví, co mu jest užitečno v životě jeho, v počtu dnů putování jeho, za času, který jako stín pomíjí? Aneb kdo bude moci mu oznámiti, co bude příště pod sluncem?', 'Kaz 7:2': 'Lepší jest jméno dobré, než voňavky vzácné, a den smrti než narození.', 'Kaz 7:3': 'Lépe jest jíti do domu truchlozpěvu nežli (jíti) do domu hodování, neb onen připomíná všech lidí konec, a kdo živ jest, myslí, co bude potom.', 'Kaz 7:4': 'Lepší jest mrzeti se nežli smát se, neb tvář zasmušilá je prospěšná mysli.', 'Kaz 7:5': 'Srdce moudrých tam bývá, kde je truchlozpěv, ale srdce bláznů tam, kde je veselí.', 'Kaz 7:6': 'Lépe poslouchati od moudrých výtku, nežli slýchati svůdnou píseň bláznů;', 'Kaz 7:7': 'neb jako praskot trní pod hrncem v ohni – takový bývá smích blázna. Také i to jest marnost.', 'Kaz 7:8': 'Nátlak (může) i moudrého poblázniti, a (dar) zmařit sílu srdce jeho.', 'Kaz 7:9': 'Lepší bývá konec věci než počátek, lepší mysl trpělivá než pyšná.', 'Kaz 7:10': 'Nebuď kvapný, když máš hněvati se, neboť hněv v lůně (jen) blázna odpočívá.', 'Kaz 7:11': 'Neptej se: „Čím to, že dávné doby lepší byly, než nynější jsou?" Neboť je bláznivá taková otázka.', 'Kaz 7:12': 'Užitečná jest moudrost jako bohatství, a velmi prospívá těm, kteří vidí slunce.', 'Kaz 7:13': 'Neb jako chrání moudrost, chrání též peníze; tu však přednost má moudrost, že život dá těm, kdož ji mají.', 'Kaz 7:14': 'Pozoruj skutky, jež Bůh činí: že žádný nemůže napravit, co on zkřivil.', 'Kaz 7:15': 'Za dne dobrého požívej štěstí a za dne zlého uvažuj, že ten i onen (den) činí Bůh, ale tak, aby člověk nepoznal, co bude.', 'Kaz 7:16': 'Dvojí věc jsem viděl v marných dnech svých: Jsou spravedliví, kteří hynou ve své spravedlnosti a jsou bezbožní, kteří dlouho žijí ve své nepravosti.', 'Kaz 7:17': 'Nebuď výstředně spravedlivý, aniž dělej moudrého více nežli třeba; ať nezpitomíš!', 'Kaz 7:18': 'Nečiň (také) mnoho bezbožného a nebývej bláznem, abys neumřel před svým časem.', 'Kaz 7:19': 'Dobré ti, abys přidržel se tohoto [spravedlivého], ale také od onoho neutrhl své ruky; neboť kdo se bojí Boha, ničeho nezanedbá.', 'Kaz 7:20': 'Moudrost posiluje moudrého více nežli desatero velmožů města.', 'Kaz 7:21': 'Není zajisté člověka spravedlivého na zemi, který by činil (vždy) dobré a (nikdy) nehřešil.', 'Kaz 7:22': 'Nepřikládej také srdce svého ke všem řečem, které se mluví, abys neslyšel snad služebníka svého, an ti zlořečí.', 'Kaz 7:23': 'Neboť ví tvé svědomí, žes i ty často zlořečil jiným.', 'Kaz 7:24': 'Vše (to) zkusil jsem s moudrostí; řekl jsem: „Budu moudrým," ale to zůstalo daleko mne,', 'Kaz 7:25': 'daleko mne jest, co se děje, a hluboko, hluboko; kdo to najde?', 'Kaz 7:26': 'Všecko jsem přeběhl svou myslí, chtěje poznat a zpytovat, chtěje hledat moudrost a rozum, i poznal jsem, že bezbožnost jest bláznovství a blud nemoudrost.', 'Kaz 7:27': 'A shledal jsem, že větší hořkost, nežli smrt působí žena, ježto jest osidlo, tenata její srdce a okovy její ruce. Kdo se líbí Bohu, varuje se jí, ale hříšník jat bývá od ní.', 'Kaz 7:28': 'Hle, to jsem shledal – řekl Kazatel – to i ono (zkoumaje) chtěje nalézti poznání,', 'Kaz 7:29': 'které hledá dosud má duše, avšak marně: Muže z tisíce jednoho nalezl jsem; ženy ze všech nenašel jsem.', 'Kaz 7:30': 'Toliko to jsem shledal, že učinil Bůh člověka správného, ale on že zapletl se do nesčíslných nesprávností. Kdo může rovnali se s moudrým? A kdo umí vykládat věci?', 'Kaz 8:1': 'Moudrost tvář člověkovu osvěcuje a hrubost obličeje mu mění.', 'Kaz 8:2': 'Šetři slov královských a pro přísahu při Bohu', 'Kaz 8:3': 'nepospíchej, abys vzdálil se od něho; netrvej v nebezpečném stavu, neboť vše, čeho se zachce jemu, učiní;', 'Kaz 8:4': 'řeč jeho je plná moci, nikdo mu nemůže říci: „Proč tak činíš?"', 'Kaz 8:5': 'Kdo dbá přikázání, neokusí nic zlého. Srdce moudrého ví o času a soudu.', 'Kaz 8:6': 'Máť věc každá svůj čas a soud a zlo velmi doléhá na člověka;', 'Kaz 8:7': 'nevíť, co bude a kdy to bude, nižádným poselstvím nemůže zvěděti.', 'Kaz 8:8': 'Není v moci člověkově zadržeti v sobě dech života, nemá v moci dne smrti, nemá úlevy, když ten boj nastane, aniž vysvobodí bezbožnost bezbožného.', 'Kaz 8:9': 'Toto vše znamenal jsem pozoruje všecko, co se děje pod sluncem za dob, kdy panuje člověk nad člověkem k jeho zlému:', 'Kaz 8:10': 'Viděl jsem. bezbožné pohřbené (čestné); a ti také, když ještě živi byli, na místě svatém byli a chváleni byli v městě jako ze spravedlivých skutků. I to také jest marnost.', 'Kaz 8:11': 'Protože totiž ortel proti zlým hned nebývá vynášen. Proto bez veškeré bázně lidé páchají zlé věci;', 'Kaz 8:12': 'proto, že hříšník ač stokráte činí zlé, trpělivě bývá snášen. Vím však, že dobře bude bojícím se Boha, ježto se bojí tváře jeho;', 'Kaz 8:13': 'nebude dobře bezbožnému, nebudou prodlouženy dni jeho, ale jako stín pominou, kteří se nebojí Hospodina.', 'Kaz 8:14': 'Je to marnost, co se děje na zemi: Jsou spravedliví, jimžto se zle vede, jako by činili skutky bezbožných, a jsou bezbožní, kteří tak bezpečni jsou, jako by měli skutky spravedlivých. Také to za velikou marnost pokládám.', 'Kaz 8:15': 'Protož pochvaloval jsem si veselí, ježto nic nemá člověk dobrého pod sluncem, jediné aby jedl, pil a veselil se, a pouze to provází ho při práci jeho za dnů života, kteréž mu dal Bůh pod sluncem.', 'Kaz 8:16': 'Když jsem přiložil své srdce, abych poznal moudrost, a pozoroval pachtění, kteréž bývá na zemi, – jsoutě lidé, jimž ani ve dne ani v noci nepřichází sen na oči – ', 'Kaz 8:17': 'shledal jsem, že člověk všech skutků Božích žádného smyslu nalézti nemůže, těch, které se dějí pod sluncem; a čím snažněji hledá, tím méně nalézá; byť i řekl moudrý, že ví (něco), nechápe toho.', 'Kaz 9:1': 'Všecko to rozvažoval jsem v srdci svém, až jsem bedlivou snahou shledal: že spravedliví a moudří i skutky jejich v ruce Boží jsou, aniž ví člověk, je-li lásky či nenávisti hoden.', 'Kaz 9:2': 'Všecky věci před ním jsou marné, protože týž osud potkává spravedlivé i bezbožné, dobré i zlé, čisté i nečisté, přinášejícího oběti i pohrdajícího jimi. Jak se mívá dobrý, tak i hříšník; jako křivopřísežník tak i ten, který přísahy si váží.', 'Kaz 9:3': 'Je to veliké zlo ve všem, co se děje pod sluncem, že stejně všichni se mají. Protož i srdce lidská plná bývají zloby, jakož i zpupnosti, pokud žijí, a potom – odcházejí na onen svět.', 'Kaz 9:4': 'Nikoho není, kdo by, vždycky živ byl, a kdo by mohl v tu věc doufati. Lepší jest pes živý, nežli lev mrtvý.', 'Kaz 9:5': 'Neboť živí vědí (aspoň), že zemrou, mrtví však nic již nevědí; aniž mají dále odměny, neboť v zapomenutí přišla památka jejich.', 'Kaz 9:6': 'I po jejich lásce i záští i závisti jest již veta, aniž účastní se kdy díla, jež se děje pod sluncem.', 'Kaz 9:7': 'Nuže tedy, jez s radostí chléb svůj a pij vesele své víno, neboť zalíbily se již Bohu tvoje skutky.', 'Kaz 9:8': 'Každou dobu budiž roucho tvé bílé, a oleje na hlavě tvé nebuď nedostatek.', 'Kaz 9:9': 'Užívej života s manželkou, kterou miluješ, po všecky dny života své nestálosti, které jsou ti dány pod sluncem [po všecky dny tvé nestálosti]; neboť to je tvůj úděl v životě a v lopotě tvé, kterou lopotíš se pod sluncem.', 'Kaz 9:10': 'Cokoli může učinit ruka tvá, usilovně dělej; nebudeť ani díla, ni rozumnosti, ni moudrosti, ani umění v peklích, kam se ubíráš.', 'Kaz 9:11': 'Obrátiv se k jinému, spatřil jsem pod sluncem, že nepatří rychlým (vítězství) v běhu, ani silákům (zdar) ve válce, ani moudrým živobytí, ani učeným bohatství, ani znalcům přízeň, ale čas a příhoda stíhá všecky.', 'Kaz 9:12': 'Neznáť člověk času svého: [ale] jako ryby do sítě chytány, a jako ptáci lapáni osidlem, tak bývají lidé zatahováni v čas zlý, když náhle na ně přikvačí.', 'Kaz 9:13': 'Také v tom viděl jsem moudrost pod sluncem a pokládal jsem ji za velmi velikou:', 'Kaz 9:14': 'Bylo město malé a v něm nemnoho mužstva, i přitáhl na ně král veliký a oblehl je; nadělal náspů vůkol se všech stran.', 'Kaz 9:15': 'I nalezl se v něm muž chudý a moudrý, ten vysvobodil město moudrostí svou; žádný však potom nevzpomněl člověka toho chudého.', 'Kaz 9:16': 'I řekl jsem si: „Lepší jest moudrost nežli síla; kterak tedy moudrost chudého opovržena jest, a slov jeho lidé nedbají?"', 'Kaz 9:17': 'Klidná slova moudrých bývají slýchána více nežli křik toho, jenž vévodí bláznům.', 'Kaz 9:18': 'Lepší jest moudrost nežli válečné zbraně; a chyba jediná mnoho dobrého zkazí.', 'Kaz 10:1': 'Mrtvá moucha nasmradí vonný olej, a (všecku) cenu moudrosti zkazí maličko bláznovství.', 'Kaz 10:2': 'Moudrého rozum vede napravo, blázna však rozum vede nalevo.', 'Kaz 10:3': 'Ano i na cestě, když po ní blázen jde, protože sám rozumu nemá, všecky za blázny má.', 'Kaz 10:4': 'Vzkypí-li hněv velmožův proti tobě, neopouštěj místa svého, neboť klid přítrž učiní chybám největším.', 'Kaz 10:5': 'Je to zlá věc, kterou jsem viděl pod sluncem, omyl, který vychází od knížete:', 'Kaz 10:6': 'blázen postaven jest v důstojnost vysokou, kdežto velmoži sedí dole;', 'Kaz 10:7': 'viděl jsem služebníky na koních, kdežto knížata chodí pěšky jako služebníci.', 'Kaz 10:8': 'Kdo kopá jámu, snadno do ní spadne, kdo boří zeď, toho často uštkne had;', 'Kaz 10:9': 'kdo láme kámen, snadno si utrží úraz a kdo štípá dříví, snadno se poraní.', 'Kaz 10:10': 'Otupí-li se železo a nenabrousí se ostří (jeho), dlužno člověku zdvojiti sílu; výhodu zostřit je – zjednává moudrost.', 'Kaz 10:11': 'Uštkne-li (zaklinače) had, jejž opomněl zaklínati, nic nemá z toho, že jest zaklinačem.', 'Kaz 10:12': 'Slova z úst moudrého (zjednávají) přízeň, ale rty nemoudrého jej ničí.', 'Kaz 10:13': 'Počátek slov jeho jest pošetilost, a konec úst jeho bláznovství velmi zlé.', 'Kaz 10:14': 'Blázen dělá mnoho řečí. Neví člověk, co je před ním; a co bude po něm, kdo mu poví?', 'Kaz 10:15': 'Lopota blázna omrzí, neznáť do města cesty.', 'Kaz 10:16': 'Běda tobě země, jejímž králem jest otrok, a jejížto knížata ráno již hodují!', 'Kaz 10:17': 'Blaze zemi, jejížto král jest urozený, a jejížto knížata, kdy čas jest, jídají, jak sluší mužům, a ne rozmařile.', 'Kaz 10:18': 'Pro lenost nakloní se (stropní) trámoví, pro nečinnost rukou kapává do domu.', 'Kaz 10:19': 'Pro dobrou náladu strojí hostiny, aby obveselili život, dávají víno; a za peníze zjednati lze všecko.', 'Kaz 10:20': 'Ani v myšlenkách nezlořeč králi, ni v úkrytu ložnice neklň velmoži; neboť i ptáci nebeští donesou hlas tvůj, okřídlenci prozradí, co jsi řekl.', 'Kaz 11:1': 'Házej chléb svůj do plynoucí vody, neboť po dnech mnohých můžeš jej najít.', 'Kaz 11:2': 'Rozděl majetek na sedm, osm dílů, neboť nevíš, co zlého se přihodí v zemi.', 'Kaz 11:3': 'Oblaky, když se naplní, déšť lijí na zemi; padne-li strom na jih nebo na sever, na které místo padne, na tom zůstane.', 'Kaz 11:4': 'Kdo šetří větru, nezaseje, a kdo hledí na mraky, nikdy nebude sklízet.', 'Kaz 11:5': 'Jako nevíš, která jest cesta větru, a kterak se skládají kosti v mateřském lůně, tak neznáš skutků Božích, (skutků) toho, jenž působí všecko.', 'Kaz 11:6': 'Ráno rozsévej své símě, a večer ať ruka tvá neodpočívá! Neboť nevíš, které lépe vzejde, to-li či ono, nebo zda obé stejně se zdaří.', 'Kaz 11:7': 'Sladké je světlo a libo jest očím viděti slunce.', 'Kaz 11:8': 'I kdyby člověk mnoho let živ byl, ať se raduje v nich všech, a nechť pamatuje na dny temné, kterých bude mnoho, a když přijdou, usvědčena bude minulost z marnosti.', 'Kaz 11:9': 'Vesel se tedy, jinochu, ve svém mládí, a raduj se srdce tvé ve dnech jinošství tvého, choď po cestách srdce svého, a vedle toho, co vidí oči tvoje; věz však, že pro to všecko tě přivede Bůh k soudu.', 'Kaz 11:10': 'Zaháněj mrzutost od srdce svého, a zapuzuj bolest od svého těla; jeť mládí a rozkoš věc vratká.', 'Kaz 12:1': '(Ale) pamatuj na svého tvůrce za dnů mládí svého, prve než přijdou dnové trápení, a přiblíží se léta, o nichž řekneš: „Nelíbí se mi",', 'Kaz 12:2': 'prve nežli zatmí se slunce, a světlo, jakož i měsíc a hvězdy, a po dešti se vrátí mraky – ', 'Kaz 12:3': 'kdy budou třásti se strážcové domu, křiviti se muži silní, zahálet mlečky, jichž počet se ztenčil, kdy se zatmí hledícím okny:', 'Kaz 12:4': 'kdy dveře na ulici se zavrou, poklesne zvuk mlýnku, kdy člověk vstává, jak ptáče pískne, kdy všecek hlahol zpěvu je hluchý;', 'Kaz 12:5': 'vyvýšených míst se hrozí, na cestu vydati se bojí, mandlemi pohrdá, kobylka těžkou se stává, kaprle účinku nemá, – jeť člověk na cestě do svého věčného domu a pěvci pohřební chodí dokola ulicí, – ', 'Kaz 12:6': 'než se přetrhne stříbrný provazec, nežli se rozbije zlatá lampa, než se roztříští džbán nad zřídlem, a kolo se rozláme nad studnicí,', 'Kaz 12:7': 'a prach se do země vrátí, jak býval, dech pák se vrátí k Bohu, jenž dal jej.', 'Kaz 12:8': 'Čirá marnost – pravil Kazatel – a všecko (jest) marnost.', 'Kaz 12:9': 'Kromě toho, že byl mudrcem velikým, Kazatel učil národ (vědomostem), vážil, zkoumal a upravil přísloví mnoho;', 'Kaz 12:10': 'snažil se nalézt slova libá, a přesně napsat výroky správné.', 'Kaz 12:11': 'Slova mudrců jsou jak ostny, a jako hřebíky hluboko vbité, skrze sbor mistrů je dává pastýř jeden.', 'Kaz 12:12': 'Více než tato (slova), synu můj, nevyhledávej. Dělání knih mnohých žádného konce není, a mnoho přemýšlení unavuje tělo.', 'Kaz 12:13': 'Konec rozpravy všichni slyšme: Boha se boj a příkazů jeho šetři, neboť to patří ku přirozenosti lidské;', 'Kaz 12:14': 'a vše, co se děje, přivede Bůh na soud, každou věc skrytou, buďže je dobrá nebo zlá.'}