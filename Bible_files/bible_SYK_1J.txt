{'1J 1:1': 'Co bylo od počátku, co jsme slyšeli, co jsme viděli svýma očima, co jsme prohlédli a ruce naše ohmataly, o Slově života -', '1J 1:2': 'a Život se zjevil, a my jsme viděli a svědčíme a zvěstujeme vám Život věčný, kterýž byl u Otce a zjevil se nám, -', '1J 1:3': 'co jsme viděli a slyšeli, zvěstujeme také vám, abyste i vy měli společenství s námi; ale naše společenství jest také s Otcem a Synem jeho, Ježíšem Kristem.', '1J 1:4': 'A toto vám píšeme, (abyste se radovali a) aby radost vaše byla úplná.', '1J 1:5': 'A toto jest ta zvěst, kterou jsme slyšeli od něho a vám zvěstujeme, že Bůh je světlo a tmy v něm není žádné.', '1J 1:6': 'Řekneme-li, že máme s ním společenství a chodíme-li (při tom) ve tmě, lžeme a nečiníme pravdy.', '1J 1:7': 'Chodíme-li však ve světle, jako jest ve světle On, máme společenství vespolek, a krev Ježíše Krista, Syna jeho, očišťuje nás od všelikého hříchu.', '1J 1:8': 'Řekneme-li, že hříchu nemáme, sami sebe klameme, a pravdy v nás není.', '1J 1:9': 'Jestli vyznáváme hříchy své, (Bůh) jest věrný a spravedlivý, aby odpustil nám hříchy naše a očistil nás od všeliké nepravosti.', '1J 1:10': 'Řekneme-li, že jsme nezhřešili, činíme jej lhářem, a slova jeho v nás není.', '1J 2:1': 'Dítky moje, toto vám plši, abyste nezhřešili. A zhřeší-li někdo, máme přímluvce u Otce, (totiž) Ježíše Krista, spravedlivého,', '1J 2:2': 'a on jest obětí smírnou za hříchy naše, ale nejen za hříchy naše, nýbrž i (za hříchy) celého světa.', '1J 2:3': 'A po tom poznáváme, že jsme ho poznali, zachováváme-li přikázání jeho.', '1J 2:4': 'Kdo praví, že ho zná, a přikázání jeho nezachovává, jest lhář, a v tom pravdy není;', '1J 2:5': 'kdo však zachovává slovo jeho, v tom jest opravdu láska k Bohu dokonalá. Po tom poznáváme, že jsme v něm.', '1J 2:6': 'Kdo praví, že v něm zůstává, má též sám žíti, jako žil On.', '1J 2:7': 'Miláčkové, nikoli nové přikázání píši vám, nýbrž přikázání staré, které jste měli od počátku: starým přikázáním jest to slovo, které jste uslyšeli.', '1J 2:8': 'Jinak zase píši vám přikázání nové, což jest pravdivé vzhledem k němu i vzhledem k vám, neboť tma pomíjí, a světlo pravé již svítí.', '1J 2:9': 'Kdo praví, že jest ve světle, a bratra svého nenávidí, jest ve tmě až dosavad.', '1J 2:10': 'Kdo miluje bratra svého, zůstává ve světle, a pohoršení v něm není.', '1J 2:11': 'Kdo však nenávidí bratra svého, jest ve tmě a chodí ve tmě a neví, kam jde, neboť tma oslepila oči jeho.', '1J 2:12': 'Píši vám, dítky, poněvadž hříchy se vám odpustily pro jméno jeho;', '1J 2:13': 'píši vám, otcové, poněvadž jste poznali toho, jenž jest od počátku; píši vám, mladíci, poněvadž jste přemohli zloboha.', '1J 2:14': 'Psal jsem vám, dítky, poněvadž jste poznali Otce; psal jsem vám, otcové, poněvadž jste poznali toho, jenž jest od počátku; psal jsem, mladící, poněvadž jste silní a slovo Boží zůstává ve vás a přemohli jste zloboha.', '1J 2:15': 'Nemilujte (toho) světa ani těch věcí, které jsou ve světě. Miluje-li kdo svět, není v něm lásky Otcovy,', '1J 2:16': 'neboť všecko, co jest ve světě, žádost těla a žádost očí a pýcha života, není z Otce, nýbrž jest to ze světa.', '1J 2:17': 'A svět pomíjí i žádost jeho; kdo však činí vůli Boží, zůstává na věky.', '1J 2:18': 'Dítky, jest hodina poslední, a jakož jste uslyšeli, že antikrist přijde, tak nyní (vskutku) antikristů mnoho povstalo; z toho poznáváme, že jest hodina poslední.', '1J 2:19': 'Z nás vyšli, ale nebyli z nás, neboť kdyby byli bývali z nás, byli by zůstali s námi; avšak (stalo se to), aby se na nich ukázalo, že nejsou všichni z nás.', '1J 2:20': 'Ale vy máte pomazání od Světce a znáte všecko.', '1J 2:21': 'Nepsal jsem proto, že byste pravdy neznali, nýbrž že ji znáte a (víte), že žádná lež není z pravdy.', '1J 2:22': 'Kdo jest lhář, ne li ten, kdo popírá, že Ježíš jest Kristem? To jest antikrist, kdo popírá Otce a Syna.', '1J 2:23': 'Kdokoli popírá Syna, nemá ani Otce; kdo vyznává Syna, má také Otce.', '1J 2:24': 'A vy - co jste uslyšeli od počátku, zůstaň ve vás; zůstane-li ve vás, co jste uslyšeli od počátku, zůstanete také vy v Synu i v Otci.', '1J 2:25': 'A toto je to zaslíbení, které On nám zaslíbil, život věčný.', '1J 2:26': 'Toto jsem vám napsal o těch, kteří vás svádějí.', '1J 2:27': 'A vy, - to pomazání, které jste dostali od něho, zůstává ve vás, a (proto) nepotřebujete, aby vás kdo učil, nýbrž jako to pomazání jeho vás poučuje o všem, tak jest to také pravda a není to lež; a jako vás poučilo, (tak) zůstávejte v něm.', '1J 2:28': 'A nyní, dítky, zůstávejte v něm, abychom, když se zjeví, měli důvěru a nebyli zahanbeni od něho při jeho příchodě.', '1J 2:29': 'Víte-li, že jest spravedlivý, vězte, že každý, kdo činí spravedlnost, z něho jest zrozen.', '1J 3:1': 'Vizte, jakou lásku Otec nám prokázal, abychom dítkami Božími sluli; a (my) jsme jimi. Proto svět nás nezná, ježto nepoznal jeho.', '1J 3:2': 'Miláčkové, nyní jsme dítkami Božími, a ještě se neukázalo, co budeme. Víme (však), že když se to ukáže, budeme podobni jemu, neboť budeme ho viděti tak, jak jest.', '1J 3:3': 'A každý, kdo má tuto naději v něho, posvěcuje se, jakož i On jest svatý.', '1J 3:4': 'Každý, kdo činí hřích, činí také nezákonnost, a hřích jest nezákonnost.', '1J 3:5': 'A víte, že On se zjevil, aby sňal hříchy naše, a hříchu v něm není.', '1J 3:6': 'Žádný, kdo v něm zůstává, nehřeší, a žádný, kdo hřeší, neuzřel ho aniž ho poznal.', '1J 3:7': 'Dítky, nikdo vás nesváděj. Kdo činí spravedlnost, jest spravedlivý, jakož i On je spravedlivý;', '1J 3:8': 'kdo činí hřich, jest z ďábla, neboť ďábel hřeší od počátku. K tomu se ukázal Syn Boží, aby zkazil díla ďáblova.', '1J 3:9': 'Žádný, kdo se zrodil z Boha, nečiní hříchu, neboť símě jeho zůstává v něm; a on nemůže hřešiti, poněvadž z Boha se zrodil.', '1J 3:10': 'Po té věci jsou zjevny dítky Boží a dítky ďáblovy. Žádný, kdo nečiní spravedlnosti, není z Boha, taktéž kdo nemiluje bratra svého,', '1J 3:11': 'neboť to jest ta zvěst, kterou jste uslyšeli od počátku, abychom se milovali vespolek,', '1J 3:12': 'ne jako Kain, jenž byl ze zloboha a zabil bratra svého. A proč ho zabil? Poněvadž skutky jeho byly zlé, (skutky) pak bratra jeho spravedlivé.', '1J 3:13': 'Nedivte se, bratři, jestliže svět vás nenávidí.', '1J 3:14': 'My víme, že jsme přešli ze smrti do života, neboť milujeme bratry; kdo nemiluje, zůstává ve smrti.', '1J 3:15': 'Každý, kdo nenávidí bratra svého, jest vražedník; a víte, že žádný vražedník nemá života věčného v sobě zůstávajícího.', '1J 3:16': 'Z toho jsme poznali lásku (Boží), že On položil svůj život za nás; také my máme za bratry život položiti.', '1J 3:17': 'Kdo však má statek toho světa a vidí bratra svého, an trpí nouzi, a zavře před ním srdce své, kterak láska Boží zůstává v něm?', '1J 3:18': 'Dítky, nemilujme slovem, ani jazykem, nýbrž skutkem a v pravdě.', '1J 3:19': 'A po tom poznáme, že jsme z pravdy a (tím) upokojíme srdce své před ním,', '1J 3:20': 'ať srdce naše obviňuje nás z čehokoli, neboť Bůh jest větší nežli srdce naše, a ví všecko.', '1J 3:21': 'Miláčkové, neobviňuje-li nás srdce naše, máme důvěru k Bohu', '1J 3:22': 'a začkoli budeme prositi, obdržíme od něho, ježto zachováváme přikázání jeho a činíme, co mu jest milé.', '1J 3:23': 'A toto jest přikázání jeho, abychom věřili jménu Syna jeho, Ježíše Krista, a milovali se vespolek, jakož nám dal přikázání.', '1J 3:24': 'A kdo zachová přikázání jeho, zůstává v něm; a z toho poznáváme, že v nás zůstává, z Ducha, kterého nám dal.', '1J 4:1': 'Miláčkové, nevěřte duchu každému, nýbrž zkoumejte duchy, jsou-li z Boha, neboť mnoho nepravých proroků vyšlo na svět.', '1J 4:2': 'Po tomto poznávejte Ducha Božího: Všeliký duch, jenž vyznává Ježíše Krista přišlého v těle, jest z Boha,', '1J 4:3': 'a žádný duch, jenž nevyznává Ježíše, z Boha není, a to jest (duch) antikristův, o němž jste slyšeli, že přijde, a nyní jest již na světě.', '1J 4:4': 'Vy jste z Boha, dítky, a přemohli jste je, neboť větší je ten, jenž jest ve vás, nežli ten, jenž jest ve světě.', '1J 4:5': 'Oni jsou ze světa; proto mluví ze světa, a svět je poslouchá.', '1J 4:6': 'My jsme z Boha; kdo zná Boha, slyší nás; kdo není z Boha, neslyší nás. Z toho poznáváme Ducha pravdy a ducha bludu.', '1J 4:7': 'Miláčkové, milujme se vespolek, neboť láska jest z Boha, a každý kdo miluje, z Boha se zrodil a zná Boha.', '1J 4:8': 'Kdo nemiluje, nepoznal Boha, neboť Bůh jest láska.', '1J 4:9': 'V tom se ukázala na nás láska Boží, že Bůh poslal Syna svého jednorozeného na svět, abychom byli živi skrze něho.', '1J 4:10': 'V tom jest láska, ne že bychom my byli milovali Boha, nýbrž že On (prve) miloval nás a poslal Syna svého jako obět smírnou za hříchy naše.', '1J 4:11': 'Miláčkové, jestliže takto Bůh nás miloval, i my máme milovati se vespolek.', '1J 4:12': 'Boha nikdo nikdy neviděl. Milujeme-li se vespolek, Bůh v nás zůstává a láska k němu jest v nás dokonalá.', '1J 4:13': 'Z toho poznáváme, že v něm zůstáváme a on v nás, že nám dal z Ducha svého.', '1J 4:14': 'A my jsme viděli a svědčíme, že Otec poslal Syna svého jako Spasitele světa.', '1J 4:15': 'Kdokoli vyznává, že Ježíš jest Syn Boží, Bůh zůstává v něm a on v Bohu.', '1J 4:16': 'A my jsme poznali a uvěřili v lásku, kterou Bůh má k nám. Bůh jest láska, a kdo zůstává v lásce, zůstává v Bohu a Bůh v něm.', '1J 4:17': 'Vtom jest dokonalá naše láska (k Bohu), abychom měli důvěru v den soudný, ježto tak jako jest On, jsme i my na tomto světě.', '1J 4:18': 'Bázně není v lásce, nýbrž láska dokonalá ven vyhání bázeň, neboť bázeň má trápení; kdo však se bojí, není dokonalý v lásce.', '1J 4:19': 'My tedy milujme Boha, neboť on první miloval nás.', '1J 4:20': 'Řekne-li někdo „Miluji Boha“ a nenávidí-li bratra svého, jest lhář; neboť kdo nemiluje bratra svého, kterého vidí, kterak může milovati Boha, jehož nevidí?', '1J 4:21': 'A toto přikázání máme od Boha, aby ten, kdo miluje Boha, miloval též bratra svého.', '1J 5:1': 'Každý, kdo věří, že Ježíš jest Kristus, z Boha se zrodil, a každý, kdo miluje roditele, miluje i toho, kdo se z něho zrodil.', '1J 5:2': 'Po tom poznáváme, že milujeme dítky Boží, když milujeme Boha a konáme přikázání jeho.', '1J 5:3': 'Neboť to jest láska k Bohu, abychom zachovávali přikázání jeho; a přikázání jeho nejsou těžká,', '1J 5:4': 'neboť všecko, co se zrodilo z Boha, přemáhá svět, a to jest vítězství, které přemáhá svět, víra naše.', '1J 5:5': 'Kdo jest však, jenž přemáhá svět, leč ten, kdo věří, že Ježíš jest Syn Boží?', '1J 5:6': 'To je ten, jenž přišel skrze vodu a krev, Ježíš Kristus; ne pouze vodou, nýbrž vodou a krví. Také Duch jest to, jenž vydává svědectví, neboť Duch jest pravda.', '1J 5:7': 'Jsou zajisté tři, kteří vydávají svědectví na nebi, Otec, Slovo a Duch svatý; a tito tři jedno jsou;', '1J 5:8': 'a tři jsou, kteří vydávají svědectví na zemi, Duch a voda a krev, a tito tři v jedno jsou.', '1J 5:9': 'Přijímáme-li svědectví lidské, svědectví Boží jest větší, neboť toto jest svědectví Boží, že vydal svědectví o Synu svém.', '1J 5:10': 'Kdo věří v Syna Božího, má svědectví Boží v sobě; kdo nevěří Bohu, učinil ho lhářem, neboť neuvěřil ve svědectví, které Bůh vydal o Synu svém.', '1J 5:11': 'A toto je to svědectví: že Bůh nám dal život věčný, a tento život jest v Synu jeho.', '1J 5:12': 'Kdo má Syna, má život; kdo nemá Syna (Božího), nemá života.', '1J 5:13': 'Toto jsem vám napsal, abyste věděli, že máte život věčný, (vám), kteří věříte ve jméno Syna Božího.', '1J 5:14': 'A v tom záleží důvěra, kterou máme k němu, že nás slyší, prosíme-li zač podle vůle jeho.', '1J 5:15': 'A víme-li, že nás slyší, začkoli prosíme, víme, že máme ty věci, kterých jsme na něm žádali.', '1J 5:16': 'Vidí-li kdo bratra svého, an hřeší nikoli k smrti, bude prositi, a dá mu život, tomu totiž, kdo nehřeší k smrti. Jest hřích k smrti; za ten, nepravím, aby kdo prosil.', '1J 5:17': 'Každá nepravost jest hříchem, ale jest hřích, který není k smrti.', '1J 5:18': 'Víme, že nikdo, jenž jest zrozen z Boha, nehřeší, nýbrž kdo zrodil z Boha, zachovává se, a zloboh ho nezachvacuje.', '1J 5:19': 'Víme, že jsme z Boha, a celý svět leží ve zlobohu.', '1J 5:20': 'A víme, že Syn Boží přišel a dal nám mysl, abychom poznali pravého Boha; a my jsme v pravém (Bohu), v jeho Synu, Ježíši Kristu; to jest pravý Bůh a život věčný.', '1J 5:21': 'Dítky, uchovejte se od model. Amen.'}