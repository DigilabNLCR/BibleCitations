{'1Tm 1:1': 'Pavel, apoštol Krista Ježíše z rozkazu Boha, našeho Spasitele, a Krista Ježíše, naší naděje, ', '1Tm 1:2': 'Timoteovi, svému pravému synovi ve víře. Milost, milosrdenství a pokoj od Boha Otce a Krista Ježíše, našeho Pána.', '1Tm 1:3': 'Když jsem se ubíral do Macedonie, vybídl jsem tě, abys zůstal v Efezu a nařídil některým, aby neučili cizímu učení ', '1Tm 1:4': 'a nevšímali si bájí a nekonečných rodokmenů; to působí spíše spory než budování Božího domu ve víře. ', '1Tm 1:5': 'Cíl nařizování je láska, která plyne z čistého srdce, z dobrého svědomí a z nepokrytecké víry. ', '1Tm 1:6': 'Od toho někteří zbloudili a obrátili se k prázdnému řečnění, ', '1Tm 1:7': 'chtěli by býti učiteli zákona, ale sami nechápou, co mluví a o čem pronášejí svá tvrzení. ', '1Tm 1:8': 'Víme, že »zákon« je krásný, jen když ho někdo zákonně užívá, ', '1Tm 1:9': 'jsa si toho vědom, že zákon není určen spravedlivým, ale protizákonným a nepoddajným, bezbožným a hříšníkům, jimž nic není svatého, ale všecko světské, kteří se dopouštějí násilí na otcích a matkách, vrahům, ', '1Tm 1:10': 'necudným, sodomitům obchodníkům s otroky, lhářům, křivopřísežníkům a co všecko ještě se příčí zdravému učení, ', '1Tm 1:11': 'stanovenému slavným evangeliem požehnaného Boha, které mně bylo svěřeno. ', '1Tm 1:12': 'Děkuji Kristu Ježíši, našemu Pánu, jenž mě zmocnil, za to, že mě pokládal za tak věrného, aby mi mohl svěřiti tuto službu, ', '1Tm 1:13': 'ač jsem dříve byl rouhač, pronásledovatel a násilník. Ale dostalo se mi milosrdenství; neboť jsem jednal z nevědomosti v své nevěře. ', '1Tm 1:14': 'Tím hojněji se uplatnila milost našeho Pána s vírou a s láskou, která je založena v Kristu Ježíši. ', '1Tm 1:15': 'Spolehlivé a naprostého uznání hodné je slovo, že Kristus Ježíš přišel na svět spasit hříšníky. Z nich jsem já první, ', '1Tm 1:16': 'ale přece se mi dostalo milosrdenství právě proto, aby na mně prvním Kristus Ježíš mohl ukázati veškerou svou shovívavost; jsem názorným příkladem těch, kteří měli a mají věřiti v něj k životu věčnému. ', '1Tm 1:17': 'Králi věků, nesmrtelnému, neviditelnému, jedinému Bohu buď čest a sláva na věky věků! Amen.', '1Tm 1:18': 'Tento příkaz přenáším na tebe, synu Timotee, podle proroctví, která se na tebe vztahovala; bojuj v nich krásný boj, ', '1Tm 1:19': 'měj víru a dobré svědomí; někteří lidé je odmítli a tím se ve víře ztroskotali. ', '1Tm 1:20': 'Z nich je Hymeneus a Alexander, jež jsem odevzdal satanu, aby byli pokáráni a nerouhali se. ', '1Tm 2:1': 'Napomínám tě především: konej prosby, modlitby, přímluvy, díky za všecky lidi, ', '1Tm 2:2': 'za krále a za všecky, kteří zaujímají vynikající místo, abychom mohli vésti tichý a klidný život v samé zbožnosti a čestnosti. ', '1Tm 2:3': 'To je krásné a vítané před Bohem, naším Spasitelem, jenž chce, ', '1Tm 2:4': 'aby byli všichni lidé spaseni a došli poznání pravdy.', '1Tm 2:5': 'Neboť jediný jest Bůh, jediný také prostředník mezi Bohem a lidmi, člověk Kristus Ježíš, ', '1Tm 2:6': 'jenž se vydal jako výkupné za všecky; to je svědectví v svůj čas. ', '1Tm 2:7': 'Já pak jsem pro to byl určen za hlasatele a apoštola – mluvím pravdu, nelžu! – za učitele pohanů ve víře a pravdě.', '1Tm 2:8': 'Chci tedy, aby se muži modlili na každém místě, pozdvihovali zbožné ruce bez hněvu a bez pochyb.', '1Tm 2:9': 'Ženy zas ať se zdobí slušným oděvem skromně a počestně, ne pletenci, zlatem a perlami nebo nákladným rouchem, ', '1Tm 2:10': 'ale dobrými skutky, jak se sluší na ženy, které se hlásí k bázni Boží. ', '1Tm 2:11': 'Žena ať se dává v tichosti poučovati v plné podřízenosti; ', '1Tm 2:12': 'nedovoluji ženě učiti ani poroučeti mužovi, ale ať trvá v tichosti. ', '1Tm 2:13': 'Vždyť napřed byl stvořen Adam, teprve potom Eva. ', '1Tm 2:14': 'A Adam nebyl sveden, ale žena byla svedena a dopustila se přestupku.', '1Tm 2:15': 'Bude ovšem zachráněna rozením dětí; jen ať všecky vytrvají ve víře, v lásce a v posvěcení s počestností. ', '1Tm 3:1': 'Jest osvědčené rčení: »Kdo usiluje o dozorčí úřad, touží po dobrém díle«. ', '1Tm 3:2': 'Biskup tedy má býti bezúhonný, jen jednou ženatý, střízlivý, počestný, slušný, pohostinný, přístupný poučení, ', '1Tm 3:3': 'ne piják, ne rváč, ale mírný, ne bojovný, ne hrabivý, ', '1Tm 3:4': 'schopný krásně spravovati vlastní dům, udržovati své děti v poslušnosti s naprostou čestností; ', '1Tm 3:5': 'nedovede-li kdo spravovati vlastní dům, jak by mohl pečovati o církev Boží?; ', '1Tm 3:6': 'nesmí býti nově přistouplý, aby v domýšlivosti nepropadl soudu, který stihl satana. ', '1Tm 3:7': 'Je také nevyhnutelno, aby měl dobrou pověst u lidí stojících mimo, aby neupadl do pomluv a do ďábelské léčky.', '1Tm 3:8': 'Diakoni rovněž ať jsou čestní, ne obojetní v řeči, ne oddaní vínu, ne lichváři; ', '1Tm 3:9': 'nechť zachovávají tajemství víry v čistém svědomí. ', '1Tm 3:10': 'I oni nechať jsou napřed zkoumáni, a teprve potom, jsou-li bez výtky, ať vykonávají službu. ', '1Tm 3:11': 'Jejich ženy musí býti čestné, nesmí býti klevetivé, nýbrž střídmé a ve všem spolehlivé. ', '1Tm 3:12': 'Diakoni musí býti jen jednou ženati, spravovati krásně své děti a vlastní domácnosti. ', '1Tm 3:13': 'Kteří krásně vykonají svou službu, dobudou si pro sebe krásného stupně a svobodné odvahy ve víře v Krista Ježíše.', '1Tm 3:14': 'Píši ti to, ačkoli doufám, že k tobě brzy přijdu, ', '1Tm 3:15': 'ale omeškám-li se, abys věděl, jak se lidé mají chovati v domě Božím, jímž jest církev Boha živého, sloup a pevnost pravdy. ', '1Tm 3:16': 'Obecně se uznává, že veliká jest tajemná pravda náboženství: je to ten, »který se zjevil tělesně, byl ospravedlněn Duchem, ukázal se andělům, hlásán pohanům, vírou uznán ve světě, vzat v slávu.«', '1Tm 4:1': 'Duch praví výslovně, že v pozdějších dobách mnozí odpadnou od víry; přidrží se bludných duchů a nauk o démonech hlásaných těmi, ', '1Tm 4:2': 'kdo dovedou pokrytecky mluviti lži, mají na vlastním svědomí vypáleno znamení, ', '1Tm 4:3': 'zakazují manželství, nařizují zdržovati se některých pokrmů, ačkoli je Bůh stvořil k tomu, aby jich věřící a pravdy znalí lidé užívali. ', '1Tm 4:4': 'Vždyť všecko, co Bůh stvořil, je krásné, a nic se nemá zavrhovati, jen když se přijímá s vděčností, ', '1Tm 4:5': 'neboť slovem Božím a modlitbou se stává posvěceným. ', '1Tm 4:6': 'To předkládej bratřím, a budeš dobrým pomocníkem Krista Ježíše; živ se slovy víry a krásného učení, jehož následovníkem jsi se stal. ', '1Tm 4:7': 'Odmítej však světské a babské báje. Cvič se k zbožnosti. ', '1Tm 4:8': 'Cvičení jen tělesné jest užitečné k málo čemu, ale zbožnost jest užitečná ke všemu; má slib pro tento život i pro budoucí. ', '1Tm 4:9': 'Jest slovo osvědčené a hodné plného uznání: ', '1Tm 4:10': '»K tomu pracujeme a o to zápasíme, protože máme naději v Boha živého, který jest Spasitel všech lidí, a jmenovitě věřících.«', '1Tm 4:11': 'To nařizuj a tomu uč. ', '1Tm 4:12': 'Ať tebou nikdo nepohrdá pro tvou mladost; staň se vzorem věřících v řeči, v chování, v lásce, ve víře, v čistotě. ', '1Tm 4:13': 'Než přijdu, pilně čti, napomínej, uč. ', '1Tm 4:14': 'Nezanedbávej daru, jenž ti byl svěřen proroctvím se vzkládáním rukou staršovstva. ', '1Tm 4:15': 'Toho dbej, v tom žij, aby byl všem zjevný tvůj pokrok. ', '1Tm 4:16': 'Buď pozorný na sebe i na učení; buď v tom vytrvalý. Budeš-li si takto počínati, spasíš sebe i své posluchače. ', '1Tm 5:1': 'Na staršího člověka se neobořuj, ale domlouvej mu jako otci; s mladšími zacházej jako s bratřími, ', '1Tm 5:2': 'se staršími ženami jako s matkami, s mladšími jako se sestrami s veškerou čistotou.', '1Tm 5:3': 'Vdovy cti, skutečné vdovy. ', '1Tm 5:4': 'Má-li některá vdova děti nebo vnuky, ti nechať se především naučí, že jest zbožné sloužiti vlastní rodině a vraceti předkům něco z toho, co od nich přijali; to je před Bohem správné.', '1Tm 5:5': 'Skutečná osamělá vdova má naději v Bohu a trvá na modlitbách a prosbách dnem i nocí.', '1Tm 5:6': 'Ale vdova, která si počíná bujně, je za živa mrtva. ', '1Tm 5:7': 'Také to nařizuj, aby se chovaly bezvadně. ', '1Tm 5:8': 'Kdo se nestará prozíravě o příbuzné a jmenovitě o svou rodinu, zapřel víru a je horší než nevěřící. ', '1Tm 5:9': 'Jako »vdova« buď zapisována jen taková, které už je nejméně šedesát let, která byla jen jednou vdaná, ', '1Tm 5:10': 'má krásnou pověst pro dobré skutky, vychovala své děti, byla pohostinná, umývala nohy svatým, pomáhala lidem v nesnázích, byla následovnicí Kristovou ve všech dobrých skutcích. ', '1Tm 5:11': 'Odmítej vdovy mladší, neboť, když je smyslnost odcizí Kristu, chtějí se vdávati; ', '1Tm 5:12': 'již to zasluhuje odsouzení, že porušily první věrnost. ', '1Tm 5:13': 'Při tom bývají líné a zvykají si obcházeti po domech, a nejen líné, ale i klepavé a všetečné, a mluví nenáležité řeči. ', '1Tm 5:14': 'Proto chci, aby se mladší vdovy vdávaly, měly děti, staraly se o domácnost a nedávaly našim odpůrcům příčiny k pomluvám. ', '1Tm 5:15': 'Vždyť se některé beztoho již odvrátily k satanovi.', '1Tm 5:16': 'Má-li některá věřící sestra příbuzné, vdovy, ať se o ně dostatečně stará a nezatěžuje církev, aby se dostalo na skutečné vdovy.', '1Tm 5:17': 'Starší, kteří se osvědčí jako představení, mají býti pokládáni za hodny dvojnásobné odměny, především ti, kteří pracují slovem a učením. ', '1Tm 5:18': 'Vždyť Písmo praví: »Volovi, který mlátí, nedáš náhubek« a »Hoden jest dělník své mzdy«.', '1Tm 5:19': 'Proti staršímu nepřijímej žaloby, leda jsou-li proti němu dva nebo tři svědkové. ', '1Tm 5:20': 'Ty, kteří hřeší, kárej přede všemi, aby se i ostatní báli.', '1Tm 5:21': 'Zavazuji tě před Bohem a Kristem Ježíšem i před vyvolenými anděly, abys toho dbal bez předsudků; nic nečiň podle osobních sklonů.', '1Tm 5:22': 'Na nikoho příliš rychle nevzkládej ruce. Neměj nic společného s cizími hříchy. Zachovávej sebe čistým. ', '1Tm 5:23': 'Nepij už jen vodu, ale užívej kapku vína pro svůj žaludek a pro své časté choroby. ', '1Tm 5:24': 'Hříchy některých lidí jsou zcela zřejmé a předem již vedou k odsudku, ale u některých se objevují teprv potom. ', '1Tm 5:25': 'Stejně bývají také dobré skutky zcela zřejmé předem, a i když je tomu někdy jinak, nemůže se to trvale skrýti.', '1Tm 6:1': 'Všichni otroci, kteří jsou pode jhem otroctví, ať se chovají k svým pánům s veškerou uctivostí, aby jejich chování nebylo urážkou Boha a jeho učení. ', '1Tm 6:2': 'Ti, kdož mají věřící pány, nesmějí se k nim chovati nevážně proto, že jsou to jejich bratří; naopak musí jim sloužit tím ochotněji, protože jen ti, kdož se chápou dobrého díla, jsou věrní a milovaní. Tak uč a napomínej. ', '1Tm 6:3': 'Učí-li někdo jinak a nepřistupuje k zdravým slovům našeho Pána Ježíše Krista a k učení zakládajícímu se na zbožnosti, ', '1Tm 6:4': 'je zaslepený, ničemu nerozumí, ale chorobně vyhledává sváry a slovní boje; z toho se rodí jen závist, spor, urážky, zlá podezření, ', '1Tm 6:5': 'stálé třenice mezi lidmi zkažené mysli a zbavenými pravdy, kteří si myslí, že zbožnost je pramenem zisku. ', '1Tm 6:6': 'Zbožnost je opravdu velkým ziskem, je-li spojena se skromností. ', '1Tm 6:7': 'Vždyť jsme si nic nepřinesli na svět a nic si také nemůžeme odnésti. ', '1Tm 6:8': 'Máme-li pokrm a oděv, to ať nám stačí. ', '1Tm 6:9': 'Ti však, kteří chtějí býti bohati, upadají v pokušení, v léčky a v mnoho nerozumných a škodlivých žádostivostí, které vrhají lidi do záhuby a zatracení. ', '1Tm 6:10': 'Vždyť kořenem všeho zlého je láska k penězům; z touhy po nich někteří lidé zbloudili od víry a zapletli se do mnohých strastí. ', '1Tm 6:11': 'Ale ty, člověče Boží, se toho vystříhej. Usiluj o spravedlnost, zbožnost, víru, lásku, trpělivost, mírnost. ', '1Tm 6:12': 'Bojuj dobrý boj víry, uchop se věčného života, do kterého jsi byl povolán, když jsi složil krásné vyznání před mnohými svědky. ', '1Tm 6:13': 'Před Bohem, jenž veškerenstvu dává život, a před Kristem Ježíšem, jenž svědectvím před Pontským Pilátem složil krásné vyznání, ti nařizuji, ', '1Tm 6:14': 'abys zachovával příkaz bez poskvrny a výtky až do zjevení našeho Pána Ježíše Krista, ', '1Tm 6:15': 'jež svým časem ukáže požehnaný a jediný Panovník, Král králů a Pán pánů, ', '1Tm 6:16': 'jenž jediný má nesmrtelnost, přebývá v světle nedostupném, jehož nikdo z lidí nespatřil a nemůže spatřiti. Jemu buď čest a vláda věčná! Amen.', '1Tm 6:17': 'Bohatým v tomto věku nařizuj, ať nejsou domýšliví, ať neskládají naději ve věc tak nejistou, jako je bohatství, ale na Boha, jenž nám všeho poskytuje bohatě k požitku; ', '1Tm 6:18': 'ať činí dobro, jsou bohati krásnými skutky, jsou štědří, sdílní, ', '1Tm 6:19': 'ať sobě samým shromažďují poklady jako krásný základ pro budoucnost, aby se uchopili skutečného života.', '1Tm 6:20': 'Timotee, opatruj si své svěřenství, varuj se světských prázdných řečí a protimluvů toho, co si lživě říká „poznání“; ', '1Tm 6:21': 'vždyť beztoho někteří, kdož je hlásají, propadli pochybnostem o víře. Milost s vámi! '}