{'Sd 1:1': 'Po smrti Josuově – Synové Israelovi radili se s Hospodinem řkouce: Kdo má táhnouti první z nás proti Kanaanským a bude vůdcem boje?', 'Sd 1:2': 'Hospodin řekl: Ať vytáhne Juda; hle, dávám zemi do rukou jeho.', 'Sd 1:3': 'I řekl Juda Simeonovi, bratru svému: Vstup se mnou do území mého a bojuj proti Kanaanským; pak potáhnu také já s tebou do území tvého. Simeon tedy s ním táhl.', 'Sd 1:4': 'Když pak Judovci vytáhli, dal Hospodin Kanaanské a Ferezejské v ruce jejich; v Bezeku porazili deset tisíc mužů.', 'Sd 1:5': 'V Bezeku nalezli Adoni-bezeka, i bojovali proti němu a porazili Kanaanské i Ferezejské.', 'Sd 1:6': 'Když se dal Adoni-bezek na útěk, pronásledovali ho, chytili a osekali mu končetiny rukou i nohou.', 'Sd 1:7': 'Tu řekl Adoni-bezek: Sedmdesát králů s uťatými končetinami rukou i nohou sbíralo pod mým stolem zbytky pokrmů; jak jsem činil, tak mi Bůh odplácí. I přivedli jej do Jerusalema a tam umřel.', 'Sd 1:8': 'Bojovavše totiž synové Judovi proti Jerusalemu, dobyli ho, vyhubili ostřím meče a vydali celé město ohni (na pospas).', 'Sd 1:9': 'Potom táhše níže bojovali proti Kanaanským, kteří sídlili v horách, na jihu i na rovinách.', 'Sd 1:10': 'Juda na výpravě proti Kanaanským, kteří sídlili v Hebronu – jeho jméno bylo za starodávna Kariat-Arbe – pobil Sesaje, Ahimana a Tolmaje;', 'Sd 1:11': 'odtud odešed táhl na obyvatele Dabiru, jehož staré jméno bylo Kariat-sefer, to jest Město písem.', 'Sd 1:12': 'Tu řekl Kaleb: Kdo dobude Kariat-seferu a zpustoší je, tomu dám Achsu, dceru svou za manželku.', 'Sd 1:13': 'Když pak je vzal Otoniel, syn Kenezův, mladší bratr Kalebův, dal mu Achsu, svou dceru za manželku.', 'Sd 1:14': 'Když byla na odchodu, vyzval ji muž její, by žádala na otci (kus) pole. Když tedy vzdychala na oslu sedíc, řekl jí Kaleb; Co je ti?', 'Sd 1:15': 'Ona odpověděla: Dej mi požehnání, neboť dal jsi mi zemi suchou; dej také zavlažovanou vodou. Dal jí tedy Kaleb pole zavlažované nahoře i dole.', 'Sd 1:16': 'Synové Keňana, příbuzného Mojžíšova, vytáhli z Města palem se syny Judovými do pustiny jejich údělu, která je na jih Aradu, a sídlili u nich.', 'Sd 1:17': 'Juda pak se Simeonem, bratrem svým odešel, porazil s ním Kanaanské, kteří sídlili v Sefaatě, a pobil je. A nazváno bylo (to) město Horma, to jest Klatba.', 'Sd 1:18': 'Juda dobyl také Gazy s jejím územím, Askalonu a Akkaronu s příslušným územím.', 'Sd 1:19': 'Hospodin byl s Judou, že zabral hory; nemohl však vyhladit obyvatele údolí, ježto měli mnoho kosatých vozů.', 'Sd 1:20': 'Jak byl Mojžíš řekl, dali Hebron Kalebovi a ten vyhladil z něho tři syny Enakovy.', 'Sd 1:21': 'Jebušanů však, kteří obývali Jerusalem, nevyhladili synové Benjaminovi; i sídlí Jebušané s Benjaminova v Jerusalemě podnes.', 'Sd 1:22': 'Také rod Josefův táhl nahoru k Betelu a Hospodin byl s nimi.', 'Sd 1:23': 'Nebo když obléhali město, které slulo dříve Luza,', 'Sd 1:24': 'viděli člověka, an vychází z města, i řekli mu: Ukaž nám, kudy by bylo lze dostati se do města, a učiníme s tebou milosrdenství.', 'Sd 1:25': 'Když jim ukázal, vyhubili město ostřím meče; onoho člověka však s veškerým příbuzenstvem propustili.', 'Sd 1:26': 'Propuštěný odešel do země Heťanů, vystavěl tam město a nazval je Luza, které se tak jmenuje podnes.', 'Sd 1:27': 'Také Manasses nevyhubil Betsanu, Tanaku s jejich vesnicemi, obyvatelů Doru, Jeblaamu ani Magedda s příslušnými vesnicemi, a tak počali Kanaanští sídliti s nimi.', 'Sd 1:28': 'Když se potom Israel zmohl, učinil je poplatnými, ale vyhladit je nechtěl.', 'Sd 1:29': 'Ani Efraim nepobil Kanaanských, kteří sídlili v Gazeru, ale bydlil s nimi.', 'Sd 1:30': 'Zabulonovci nevyhladili obyvatelů Ketronu a Naalolu, a tak sídlili Kanaanští mezi nimi; byli jim však poplatni.', 'Sd 1:31': 'Také Aser nezahladil obyvatelů Akka, Sidonu, Ahalaba, Achaziba, Helby, Afeku a Rohobu;', 'Sd 1:32': 'tak sídlil mezi kanaanským obyvatelstvem oné země, jehož nevyhubil.', 'Sd 1:33': 'Ani Neftalovci nevyplenili obyvatelův Betsamesu a Betanatu, a tak sídlili mezi kanaanským obyvatelstvem (té) země; stali se však Betsamesští a Betanatští jim poplatnými.', 'Sd 1:34': 'Danovce tiskli Amorrhejští do hor, nedávajíce jim sestoupiti na roviny,', 'Sd 1:35': 'a tak sídlili na hoře Hares, což se vykládá „Střepová", v Ajalonu a v Salebim. Ruka domu Josefova však těžce na ně dopadla, a tak stali se jeho poplatníky.', 'Sd 1:36': 'Hranice Amorrhejských šla od Štírového průsmyku, od Petry dále vzhůru.', 'Sd 2:1': 'Anděl Hospodinův přišel z Galgaly nahoru do Místa plačících a řekl: Vyvedl jsem vás z Egypta a uvedl do země, kterou jsem přísežně slíbil otcům vašim; a připověděl jsem, že nezruším smlouvy své s vámi na věčné časy,', 'Sd 2:2': 'nebudete-li jen činiti smlouvy s obyvateli této země, ale podvrátíte-li oltáře jejich. Nechtěli jste však slyšeti hlasu mého. Proč jste to učinili?', 'Sd 2:3': 'Proto nechtěl jsem jich vyhladiti před ,vámi; a tak budete míti nepřátele a jejich bohové budou vám záhubou. – ', 'Sd 2:4': 'Když mluvil anděl Hospodinův tato slova ke všem synům Israelovým, dali se do hlasitého pláče.', 'Sd 2:5': 'I bylo nazváno to místo „Místo plačících" nebo „slz"; a podali tam Hospodinu oběti.', 'Sd 2:6': 'Když byl tedy Josue propustil lid, odešli synové Israelovi, každý do svého údělu, aby se ho ujal.', 'Sd 2:7': 'Sloužili Hospodinovi po všecky dny jeho i starších, kteří po něm dlouho byli živi a znali všechna díla Hospodinova, která byl učinil Israeli.', 'Sd 2:8': 'Josue však, syn Nunův, služebník Hospodinův, jsa ve stu a deseti letech, zemřel;', 'Sd 2:9': 'pochovali ho v půdě jeho podílu v Tamnat-sare, které leží v horách Efraim, na sever od hory Graas.', 'Sd 2:10': 'Také všecko ono pokolení bylo přiřazeno k otcům svým. Povstali pak jiní, kteří neznali Hospodina ani skutků, které byl učinil Israeli.', 'Sd 2:11': 'I činili synové Israelovi, co bylo zlé v očích Hospodinových, sloužíce Baalům.', 'Sd 2:12': 'Opustili Hospodina, Boha otců svých, který je vyvedl z Egypta, chodili za bohy cizími, za bohy národů, kteří sídlili kolem nich, klaněli se jim a tak popudili Hospodina ke hněvu – ', 'Sd 2:13': 'tím totiž, že ho opustili a sloužili Baalu a Astartám.', 'Sd 2:14': 'Hospodin se tedy rozhněval na Israelity a dal je v ruce lupičů, kteří je zajímali a prodávali nepřátelům sídlícím kolkolem; a nemohli odolati protivníkům svým,', 'Sd 2:15': 'ale ať šli kam šli, byla ruka Hospodinova na nich, jak byl mluvil a přisahal jim. I byli náramně sklíčeni.', 'Sd 2:16': 'Tu vzbuzoval Hospodin soudce, kteří by je vysvobodili z rukou plenitelův, avšak ani těch nechtěli poslouchati,', 'Sd 2:17': 'smilníce s bohy cizími a klanějíce se jim. Brzy opustili cestu, kterou chodili otcové jejich; slyšeli sice přikázání Hospodinova, činili (však) vše jim na odpor.', 'Sd 2:18': 'Když tak Hospodin soudce vzbuzoval, býval nakloněn, pokud žili, k milosrdenství, vyslýchal nářek utiskovaných a vysvobozoval je od ran škůdců.', 'Sd 2:19': 'Když však (ten onen) soudce zemřel, vraceli se zase a činili věci mnohem horší nežli činívali otcové jejich, chodíce za bohy cizími, sloužíce jim a klanějíce se jim. Nenechali svých výmyslův a cesty zarputilosti, po které si navykli choditi.', 'Sd 2:20': 'I vzplál hněv Hospodinův na Israele a pravil: Protože národ tento ruší smlouvu mou, kterou jsem učinil s otci jejich, a že nechce poslouchati hlasu mého;', 'Sd 2:21': 'ani já nevyhladím národů, které zanechal Josue, když umíral,', 'Sd 2:22': 'abych jimi zkoušel Israele, budou-li ostříhati cesty Hospodinovy a kráčeti po ní, jako činili otcové jejich, čili nic.', 'Sd 2:23': 'Zanechal tedy Hospodin všech těch národů nechtěje rychle je vyhubiti, a nevydal jich v ruce Josuovy.', 'Sd 3:1': 'Tito jsou národové, kterých zanechal Hospodin, aby jimi vzdělával Israele, všecky totiž, kdo neznali bojů s Kanaanskými,', 'Sd 3:2': 'aby potom učili se synové jejich potýkati se s nepřáteli a nabyli cviku v bojování:', 'Sd 3:3': 'Pět knížat filištínských, všichni Kanaanští, Sidonští, Hevejští, kteří sídlili na horách Libanu, od hory Baal-Hermon až tam, kde se vchází do Ematu.', 'Sd 3:4': 'Ty tedy nechal, aby jimi zkoušel Israele, bude-li poslouchati přikázání Hospodinových, které dal otcům jejich skrze Mojžíše, čili nic.', 'Sd 3:5': 'Synové Israelovi, sídlíce mezi Kanaanskými, Hetejskými, Amorrhejskými, Ferezejskými, Hevejskými a Jebusejskými,', 'Sd 3:6': 'brali si dcery jejich za manželky, dávali dcery své synům jejich a sloužili bohům jejich.', 'Sd 3:7': 'Když tak činili, co bylo zlé v očích Hospodinových, zapomněvše na Boha svého a sloužíce Baalům a Astartám:', 'Sd 3:8': 'Hospodin rozhněval se na Israelity, vydal je do rukou Chusana Rasataim, krále mesopotamského, a sloužili mu osm let.', 'Sd 3:9': 'I volali k Hospodinu, který jim vzbudil osvoboditele, a osvobodil je – totiž Otoniela, syna Kenezova, mladšího bratra Kalebova.', 'Sd 3:10': 'Byl v něm duch Hospodinův, a tak osvobodil Israele. Vytáhl do boje a dal Hospodin do rukou jeho Chusana Rasataim, krále syrského, že ho přemohl.', 'Sd 3:11': 'Země pak měla pokoj čtyřicet let. I zemřel Otoniel, syn Kenezův.', 'Sd 3:12': 'Synové Israelovi činili opět, co bylo zlé v očích Hospodinových. Posilnil tedy proti nim Eglona, krále moabského, protože činili, co bylo zlé v očích Hospodinových.', 'Sd 3:13': 'I přibral si syny Ammonovy a Amalekovy, vytáhl, porazil Israele a opanoval Město palem.', 'Sd 3:14': 'Synové Israelovi sloužili Eglonovi, králi moabskému, osmnáct let.', 'Sd 3:15': 'Když pak volali k Hospodinu, vzbudil jim osvoboditele, jménem Aoda, syna Gery, syna Jeminiova, který užíval obou rukou jako pravice. Po něm poslali synové Israelovi dary Eglonovi, králi moabskému.', 'Sd 3:16': 'I udělal si meč na obě strany ostrý, [mající uprostřed jílec], na dlaň ruky dlouhý, a opásal se jím pod šatem po pravém boku.', 'Sd 3:17': 'Odevzdal tedy dary Eglonovi, králi moabskému. – Eglon byl velmi tlustý. – ', 'Sd 3:18': 'Když mu dary odevzdal, doprovodil druhy, kteří s ním byli přišli,', 'Sd 3:19': 'avšak z Galgaly, kde byly modly, vrátil se a řekl králi: „Mám k tobě tajné slovo, králi." Když král rozkázal mlčeti, a když vyšli všichni, kteří kolem něho byli:', 'Sd 3:20': 'vešel Aod k němu, an seděl v letní jídelně sám. I řekl: „Slovo Boží mám k tobě," Když on ihned povstal se sedadla,', 'Sd 3:21': 'vztáhl Aod levici, vzal dýku od svého pravého boku a vrazil mu ji do břicha', 'Sd 3:22': 'tak silně, že s ostřím i jílec vnikl do rány, a že se za ním zavřelo sádlo mastnotou kypící. A nevytáhl meče, ale jak jej byl vrazil, tak jej nechal v těle; i vyrazila hned přirozenou cestou lejna skrytá v břiše.', 'Sd 3:23': 'Aod pak zavřev velmi pečlivě dveře jídelny a zamknuv (je) závorou,', 'Sd 3:24': 'vyšel zadem. Služebníci královi přišedše a vidouce zavřené dveře jídelny, pravili: „Snad je na potřebě v letním pokojíku."', 'Sd 3:25': 'Když čekali dlouho, až se mrzeli, a viděli, že nikdo neotvírá, vzali klíč, otevřeli a nalezli svého pána, an leží na zemi mrtev.', 'Sd 3:26': 'Aod, zatím co se oni děsili, utekl, přešel Místo model, odkud se byl vrátil, a přišel do Seiratu.', 'Sd 3:27': 'Ihned zatroubil na roh v pohoří Efraim a synové Israelovi s ním sestoupili, an kráčel v čele.', 'Sd 3:28': 'A řekl jim: „Pojďte za mnou, neboť vydal Hospodin nepřátele naše, Moabské, do našich rukou." I táhli za ním dolů, opanovali jordánské brody, které vedou do Moabska, a nedovolili nikomu přejíti.', 'Sd 3:29': 'Pobili pak toho času okolo desíti tisíců Moabských, všechny statné a silné muže; žádný z nich nemohl vyváznouti.', 'Sd 3:30': 'Tak byl snížen toho dne Moab pod rukou Israelovou a země měla pokoj osmdesát let.', 'Sd 3:31': 'Po něm byl Samgar, syn Anatův, který pobil šest set Filišťanů radlem; také ten uhájil Israele.', 'Sd 4:1': 'Po smrti Aodově synové Israelovi opět činili, co bylo zlé v očích Hospodinových,', 'Sd 4:2': 'i vydal je Hospodin v ruce Jabina, krále kanaanského, který kraloval v Asoru a měl vůdce svého vojska, jménem Sisaru; ten bydlil v pohanském Harosetu.', 'Sd 4:3': 'Tu volali synové Israelovi k Hospodinu; mělť on devět set vozů s kosami a dvacet let je náramně utlačoval.', 'Sd 4:4': 'Byla pak Debora, prorokyně, manželka Lapidotova, která soudila lid toho času.', 'Sd 4:5': 'Sedávala pod palmou, která byla podle jména jejího pojmenována, mezi Ramou a Betelem na horách Efraimských; synové Israelovi přicházeli k ní ke všelikým soudům.', 'Sd 4:6': 'Ta vzkázala pro Baraka, syna Abinoemova z Kedes-Neftali, a řekla mu: „Hospodin, Bůh Israelův, přikazuje tobě: Jdi a veď vojsko na horu Tabor; vezmi s sebou deset tisíc bojovníků z Neftaliovcův a Zabulonovců.', 'Sd 4:7': 'Já pak přivedu k tobě, k potoku Kison Sisaru, vůdce vojska Jabinova, vozy jeho i všecko mužstvo jeho a dám je v ruku tvou."', 'Sd 4:8': 'Barak jí pravil: „Půjdeš-li se mnou, půjdu; nebudeš-li chtíti jíti se mnou, nepůjdu."', 'Sd 4:9': 'Ona mu řekla: „Půjdu sice s tebou, ale vítězství nebude tentokrát přičteno tobě, neboť Sisara bude vydán v ruku ženy." Potom Debora vstala a šla do Kedes s Barakem,', 'Sd 4:10': 'který svolav Zabulona a Neftaliho, vytáhl s desíti tisíci bojovníků, maje Deboru ve svém průvodu.', 'Sd 4:11': 'Kdysi oddělil se Haber Kinejský od ostatních Kinejských, bratří svých, synů Hobaba, Mojžíšova příbuzného, a rozložil stany své až k údolí, které slove Sennim, a bylo u Kedesu. – ', 'Sd 4:12': 'Když bylo oznámeno Sisarovi, že vytáhl Barak, syn Abinoemův, na horu Tabor,', 'Sd 4:13': 'shromáždil devět set okosených vozův a veškero vojsko z pohanského Harosetu k řece Kisonu.', 'Sd 4:14': 'Tu řekla Debora Barakovi: „Vstaň, tentoť je den, kdy vydal Hospodin Sisaru do tvých rukou. Hle, on sám je tvým vůdcem." Sestoupil tedy Barak s hory Tabor a deset tisíc bojovníků s ním.', 'Sd 4:15': 'I přestrašil Hospodin Sisaru, všechny jeho vozy a veškero vojsko, když vidělo ostří meče Barakova, takže Sisara seskočiv s vozu, pěšky utíkal,', 'Sd 4:16': 'že Barak pronásledoval prchající vozy a vojsko až k pohanskému Harosetu, a že padlo veškero množství nepřátel až do jednoho.', 'Sd 4:17': 'Utíkající Sisara přišel ke stanu Jahely, manželky Habera Kinejského. – Byl totiž mír mezi Jabinem, králem Asoru, a mezi domem Habera Kinejského. – ', 'Sd 4:18': 'Jahel vyšedši Sisarovi vstříc, řekla mu: „Vejdi ke mně, pane můj, vejdi, neboj se!" Vešel tedy do jejího stanu, a když ho přikryla pokrývkou,', 'Sd 4:19': 'řekl jí: „Dej mi, prosím, krapet vody, neboť velmi žízním." Ona otevřela měch mléka, dala mu píti a přikryla ho.', 'Sd 4:20': 'I řekl jí Sisara: „Stůj před vchodem do stanu, a přišel-li by kdo a ptal se té: „Je tu někdo?" odpověz: „Nikdo (tu) není."', 'Sd 4:21': 'Pak vzala Jahel, manželka Haberova, kolík od stanu, vzala také kladivo, nepozorovaně a tiše vešla, položila mu kolík na spánek, tloukla naň kladivem, a zarazila jej skrze mozek až do země; tak on spánek se smrtí sloučiv, zahynul, skonal.', 'Sd 4:22': 'Tu hle, přicházel Barak, ženoucí se za Sisarou; Jahel vyšla mu vstříc a pravila: „Pojď, a ukážu ti muže, kterého hledáš." Když k ní vešel, uzřel Sisaru, jak leží mrtev a kolík vězí mu ve spánku.', 'Sd 4:23': 'Tak snížil Bůh toho dne Jabina, krále kanaanského, před syny Israelovými,', 'Sd 4:24': 'kteří pak rostli co den a silnou rukou tiskli Jabina, krále kanaanského, dokud ho nezničili.', 'Sd 5:1': 'Toho dne zpívali Debora a Barak, syn Abinoemův:', 'Sd 5:2': 'Kdo jste z Israele vydali životy ochotně v nebezpečí, chvalte Pána!', 'Sd 5:3': 'Slyšte, králové, poslouchejte, knížata! Já, já hodlám zpívati Hospodinu, hráti chci Bohu Israelovu.', 'Sd 5:4': 'Pane, když jsi vycházel ze Seiru, když jsi bral se kraji edomskými, země se otřásala, a s nebe – s oblaků po krůpějích padala voda.', 'Sd 5:5': 'Hory se rozplývaly před Hospodinem, Sinaj před Pánem, Bohem Israelovým.', 'Sd 5:6': 'Za dnů Samgara, syna Anatova, za dnů Jahela odpočívaly cesty; ti, kdo po nich (jindy) kráčívali, chodili (teď) po neschůdných stezkách.', 'Sd 5:7': 'Zmizeli vládcové v Israeli, zmizeli, dokud nepovstala Debora, nepovstala matka v Israeli.', 'Sd 5:8': 'Nové boje vyvolil (si) Hospodin, a brány nepřátel sám podvrátil. Štít ani kopí nebylo spatřiti u čtyřiceti tisícův Israelských.', 'Sd 5:9': 'Srdce mé miluje vůdce Israelovy, vás, kteří rádi se vydali v nebezpečí. Dobrořečte Hospodinu!', 'Sd 5:10': 'Vy, kdož jezdíte na bělostných oslech, sedáte k soudu a chodíte po cestě, mluvte!', 'Sd 5:11': 'Kde rozbity vozy a vojsko nepřátel zardouseno, tam buďte hlásány spasné činy Hospodinovy a dobrota (jeho) k vůdcům Israelovým! Tehdy sestoupil lid Páně ku hranám a dostalo se mu vladařství.', 'Sd 5:12': 'Povstaň, povstaň, Deboro, povstaň, povstaň a zpívej píseň! Povstaň, Baraku, a chop se svých zajatců, synu Abinoemův!', 'Sd 5:13': 'Zachráněny jsou zbytky národa; Hospodin skrze reky bojoval.', 'Sd 5:14': 'Efraimští je zničili v údolí, za nimi Benjamin (byl) ve tvých zástupech! Z Machirovců přitáhla knížata a ze Zabulona vůdcové vojska do boje.', 'Sd 5:15': 'Vůdcové Issacharovi byli s Deborou a ubírali se po stopách Baraka, který se vydal v nebezpečenství, takřka střemhlav do propasti. Ruben však rozdělen byl proti sobě, svár byl shledán mezi velkoduchými.', 'Sd 5:16': 'Proč jsi zůstal mezi dvěma ohradami, abys naslouchal pískotu mezi stády? Ruben rozdělen byl proti sobě, svár byl shledán mezi velkoduchými.', 'Sd 5:17': 'Galaad za Jordánem odpočíval, Dan si hleděl lodí, Aser zůstal na pobřeží mořském a prodléval ve přístavech.', 'Sd 5:18': 'Zabulon však a Neftali vydali na smrt životy své v krajině Merome.', 'Sd 5:19': 'Přišli králové a bojovali, bojovali králové kanaanští v Tanachu vedle vodstva magedského, kořisti však žádné neodnesli.', 'Sd 5:20': 'S nebe bylo proti nim bojováno, hvězdy zůstavše ve svém řádu a běhu proti Sisarovi bojovaly.', 'Sd 5:21': 'Potok Kison odvlekl jejich mrtvoly, potok Kadumim, to potok Kison; zdeptej, duše má, siláky!', 'Sd 5:22': 'Dupala kopyta koní, když prchali tryskem, kdy střemhlav padali nejsilnější z nepřátel.', 'Sd 5:23': '„Zlořečte krajině Meroz" – děl posel Páně – „vyslovte kletbu nad jejím obyvatelstvem, že nepřišli na pomoc Hospodinovi, na pomoc jeho udatným bojovníkům."', 'Sd 5:24': 'Požehnána mezi ženami Jahel, manželka to Hebera Kinejského, požehnána budiž ve svém stanu!', 'Sd 5:25': 'Vody když si žádal, mléka mu dala, v nádobě pro vznešené podala smetany.', 'Sd 5:26': 'Levou ruku vztáhla po kolíku, a pravici po velikém kladivu; když byla našla na hlavě místo k ráně, tloukla Sisaru a spánek silně probila.', 'Sd 5:27': 'Mezi nohy jí klesl, skonal, umřel; jí k nohám svaliv se, bezduchý bídně (tu) ležel.', 'Sd 5:28': 'Oknem vyhlížejíc, bědovala jeho matka a z jídelny mluvila: „Proč tak dlouho vůz jeho nevrací se, proč prodlévají nohy jeho spřežení?"', 'Sd 5:29': 'Jedna moudřejší ostatních žen jeho tato slova tchyni odpověděla:', 'Sd 5:30': '„Snad že nyní rozděluje kořist, a nejkrásnější ženu mu vybírají; pestrý šat dávají Sisarovi za kořist a rozličné věci k ozdobě hrdel snášejí."', 'Sd 5:31': 'Tak ať zhynou všichni tví odpůrci, Pane; kdo však milují tě, ať se lesknou jako září vycházející slunce.', 'Sd 5:32': 'Měla pak země pokoj čtyřicet let.', 'Sd 6:1': 'Když však činili synové Israelovi, co bylo zlé v očích Hospodinových, vydal je do rukou Madianských na sedm let;', 'Sd 6:2': 'a byli od nich velmi utlačováni. I dělali si v horách skrýše a jeskyně, jakož i velmi pevná místa na obranu.', 'Sd 6:3': 'Když totiž Israel zasel, přicházel Madian, Amalek a jiní východní národové,', 'Sd 6:4': 'postavili u nich stany, jak se co zelenalo, všecko pustošili až ke Gaze, a nenechali v Israeli dokonce nic, čeho třeba k živobytí, ani ovec, ani hovězího dobytka, ani oslů.', 'Sd 6:5': 'Přicházeliť se všemi svými stády a stany a nesčíslné množství lidí i velbloudů jako kobylky všecko naplnilo; čehokoli se dotkli, zpustošili.', 'Sd 6:6': 'Když byl tak Israel před Madianem velmi snížen,', 'Sd 6:7': 'volal k Hospodinu, žádaje pomoci proti Madianským.', 'Sd 6:8': 'I poslal k nim muže proroka, který řekl: „Toto praví Hospodin, Bůh Israelův: „Já jsem učinil, že jste vyšli z Egypta, a vyvedl jsem vás z robotárny,', 'Sd 6:9': 'osvobodil jsem (vás) z ruky Egypťanův a všech nepřátel, kteří vás týrali, vypudil jsem je, když jste přišli, a dal jsem vám zemi jejich.', 'Sd 6:10': 'A řekl jsem: „Já jsem Hospodin, Bůh váš; nebojte se bohův Amorrhejských, v jejichžto zemi sídlíte." Nechtěli jste však slyšeti hlasu mého."', 'Sd 6:11': 'Tu přišel anděl Hospodinův a sedl pod dubem, který byl v Efře a náležel Joasovi, otci rodu Ezri. Když pak Gedeon, jeho syn, mlátil obilí na lisu, aby se nedostal do rukou Madianských,', 'Sd 6:12': 'zjevil se mu anděl Hospodinův a pravil: „Hospodin s tebou, velesilný muži!"', 'Sd 6:13': 'I řekl mu Gedeon: „Prosím, pane můj, je-li Hospodin s námi, proč nás toto všecko stihlo? Kde jsou jeho divy, o nichž vypravovali otcové naši říkajíce: „Z Egypta nás vyvedl Hospodin"? Nyní však nás Hospodin opustil a vydal do rukou Madianským."', 'Sd 6:14': 'Hospodin na něho pohlédl a řekl: „Jdi v této síle své a vysvobodíš Israele z ruky Madianských; věz, že tě posílám."', 'Sd 6:15': 'On odpověděl: „Prosím, pane můj, čím vysvobodím Israele? Hle, můj rod je poslední v Manassovi a já jsem nejmenší v domě otce svého."', 'Sd 6:16': 'Hospodin mu řekl: „Já budu s tebou, že porazíš Madiainské jako jediného muže."', 'Sd 6:17': 'On pravil: „Našel-li jsem milost před tebou, dej mi znamení, že jsi ty, který mluvíš ke mně.', 'Sd 6:18': 'A neodcházej odtud, dokud se k tobě nevrátím, dokud nepřinesu oběti a nepodám ti jí." On odpověděl: „Jáť posečkám, až se vrátíš."', 'Sd 6:19': 'Vešel tedy Gedeon, uvařil kůzle, (nadělal) nekvašených chlebů z měřice mouky, položil maso do koše, polévku z masa nalil do mísy, zanesl vše pod dub a obětoval mu (to).', 'Sd 6:20': 'Anděl Hospodinův mu řekl: „Vezmi maso a nekvašené chleby, polož (to) na onu skálu a vylej na to polévku." Když tak učinil,', 'Sd 6:21': 'vztáhl anděl Hospodinův konec hole, kterou v ruce držel, a dotekl se masa i nekvašených chlebů; i vystoupil oheň ze skály (té) a strávil maso i nekvašené chleby. Anděl Hospodinův pak mu zmizel s očí.', 'Sd 6:22': 'Gedeon poznav, že to byl anděl Hospodinův, řekl: „Běda mi, Hospodine, Bože můj, že jsem viděl anděla Hospodinova tváří v tvář!"', 'Sd 6:23': 'I řekl mu Hospodin: „Pokoj s tebou; neboj se, nezemřeš!"', 'Sd 6:24': 'Postavil tam tedy Gedeon oltář Hospodinu a nazval jej: „Pokoj Hospodinův" až do dneška. Když byl ještě v Efře, která patří rodu Ezri,', 'Sd 6:25': 'v oné noci řekl mu Hospodin: „Vezmi býka otce svého, totiž druhého býka sedmiletého, zboř oltář Baalův, který patří otci tvému, a háj, který je kolem oltáře, posekej;', 'Sd 6:26': 'pak postav oltář Hospodinu, Bohu svému, na vrcholu oné skály, na kterou jsi prve položil obět, vezmi (onoho) druhého býka a obětuj zápalnou obět na hranici dříví, kterého nasekáš z háje."', 'Sd 6:27': 'Vzav tedy Gedeon deset mužů ze svých služebníkův, učinil, jak mu byl Hospodin přikázal; boje se však domácích otce svého a lidí onoho města, nechtěl to učiniti za dne, ale vykonal vše v noci.', 'Sd 6:28': 'Když ráno mužové toho města vstali, a spatřili zbořený oltář Baalův, posekaný háj a (onoho) druhého býka ležeti na oltáři, který byl právě postaven,', 'Sd 6:29': 'říkal druh druhu: „Kdo to učinil?" A když hledali původce toho činu, bylo řečeno: „Gedeon, syn Joasův, to učinil."', 'Sd 6:30': 'I řekli Joasovi: „Vyveď syna svého sem, ať umře; nebo zbořil oltář Baalův a posekal háj."', 'Sd 6:31': 'On jim odpověděl: „Jste vy mstiteli Baalovými, že chcete za něho bojovati? Kdo je nepřítelem jeho, ať zemře dříve než nadejde zítřejší den; je-li bohem, ať se pomstí na tom, kdo podkopal jeho oltář!"', 'Sd 6:32': 'Od toho dne slul Gedeon Jerobaal, protože řekl Joas: „Ať se pomstí Baal na tom, kdo podkopal jeho oltář!"', 'Sd 6:33': 'Všecek tedy Madian, Amalek a východní národové se shromáždili, a přešedše Jordán položili se táborem v údolí Jezrael.', 'Sd 6:34': 'Gedeon, kterého pojal duch Hospodinův, zatroubiv svolal dům Abiezerův, aby šel za ním.', 'Sd 6:35': 'A vyslal posly ke všem Manassovcům, kteří se k němu také přidali; jiné posly (poslal) k Aserovi, Zabulonovi a Neftalimu; i ti mu vyšli vstříc.', 'Sd 6:36': 'Tu řekl Gedeon Bohu: „Hodláš-li vysvoboditi Israele mou rukou, jak jsi řekl,', 'Sd 6:37': 'položím toto vlněné rouno na humno. Bude-li rosa pouze na rouně a na veškeré zemi sucho, poznám, že osvobodíš Israele mou rukou, jak jsi řekl.', 'Sd 6:38': 'I stalo se tak. V noci vstav vyždímal. z rouna plnou mísu rosy.', 'Sd 6:39': 'Opět pak pravil k Bohu: „Nechať se nevznítí hněv tvůj na mne, učiním-li ještě jednu zkoušku, žádaje si znamení na rouně. Prosím, ať je pouze rouno suché a všecka země rosou ať mokvá."', 'Sd 6:40': 'Té noci učinil Bůh, jak žádal: toliko rouno bylo suché, na veškeré zemi však byla rosa.', 'Sd 7:1': 'Jerobaal tedy, to jest Gedeon, vstal v noci a přišel s veškerým lidem ku prameni, který sluje Harad. Tábor pak madianský byl v údolí na sever od Vysokého pahorku.', 'Sd 7:2': 'Tu řekl Hospodin Gedeonovi: „Je příliš mnoho lidu s tebou a nebude vydán Madian do jeho rukou, aby se nemohl chlubiti Israel proti mně a neříkal: „Svou silou jsem se osvobodil."', 'Sd 7:3': 'Mluv k lidu a provolej, ať všichni slyší: „Kdo je lekavý a bázlivý, ať se vrátí"." Odešly tedy s pohoří Galaad a vrátily se z lidu dvacet dva tisíce mužův a toliko deset tisíc (jich) zůstalo.', 'Sd 7:4': 'I řekl Hospodin Gedeonovi: „Ještě je (toho) lidu mnoho. Zaved je k vodě. Tam je budu zkoušeti a o kom ti řeknu, by s tebou šel, ten ať jde; komu jíti zabráním, ať se vrátí!"', 'Sd 7:5': 'Když pak lid k vodě sestupoval, řekl Hospodin Gedeonovi: „Ty, kteří budou vodu chlem-tati jazykem jako psi, odděl zvlášť; kteří však budou píti na sehnutých kolenech, ať jsou na straně druhé."', 'Sd 7:6': 'Bylo pak těch, kdo chlemtali vodu tři sta mužů; všecek ostatní lid pil na sehnutých kolenech.', 'Sd 7:7': 'I řekl Hospodin Gedeonovi: „Třemi sty mužů, kteří chlemtali vodu, vysvobodím vás, a vydám Madiana do tvé ruky; všecek pak ostatní lid ať se vrátí domů."', 'Sd 7:8': 'Když tedy vzali pro tolik lidí potravy a rohů, poručil všemu ostatnímu množství, by se vrátilo do svých stanův a sám se třemi sty mužů vydal se do boje. Tábor Madianův byl dole v údolí.', 'Sd 7:9': 'Oné noci řekl mu Hospodin: „Vstaň a sestup do tábora, neb dávám je do tvé ruky.', 'Sd 7:10': 'Bojíš-li se však jíti, ať sestoupí s tebou Fara, služebník tvůj.', 'Sd 7:11': 'Až uslyšíš, c0 mluví, posilní se tvé ruce a bezpečněji sestoupíš k ležení nepřátelskému." Sestoupil tedy on a Fara, jeho služebník, na kraj ležení, kde byla ozbrojená hlídka.', 'Sd 7:12': 'Madian, Amalek a všichni východní národové leželi rozptýleni v údolí jako množství kobylek; také velbloudů bylo bez počtu, jako písku, který leží na břehu mořském.', 'Sd 7:13': 'Když Gedeon přišel, vypravoval jeden svému druhu sen a takto líčil, co se mu zdálo: „Měl jsem sen, i zdálo se mi, jak ječný podpopelný chléb se valí a svaluje se na ležení madianské; když se přivalil ke stanu, vrazil do něho, podvrátil jej a srovnal úplně se zemí."', 'Sd 7:14': 'Ten, jemuž to pravil, odpověděl: „Není to nic jiného, než meč Gedeona, syna Joasova, muže israelského; dalť Hospodin do jeho ruky Madiana a všecek jeho tábor."', 'Sd 7:15': 'Když uslyšel Gedeon sen a jeho výklad, poklonil se, a navrátiv se do ležení Israelova, řekl: „Vstaňte, dalť Hospodin do našich rukou tábor Madianův."', 'Sd 7:16': 'A rozdělil tři sta mužů na tři oddíly, dal jim do rukou rohy, prázdné džbány a do těch džbánů pochodně,', 'Sd 7:17': 'a řekl jim: „Co uvidíte mne činiti, to učiňte; vejdu na kraj ležení a co budu činiti, čiňte po mně.', 'Sd 7:18': 'Až zazní, roh v ruce mé, trubte také vy okolo stanův a vzkřikněte: „Hospodinu a Gedeonovi!"', 'Sd 7:19': 'I vešel Gedeon a tři sta mužů, kteří byli s ním, na pokraj ležení, když začínala půlnoční hlídka a když byly stráže postaveny, a začali troubiti na rohy a rozbíjeti džbán o džbán.', 'Sd 7:20': 'Když tak na třech místech kolem tábora zatroubili a džbány rozbili, drželi v levicích pochodně, v pravici zvučící rohy a volali: „Meč Hospodinův a Gedeonův;"', 'Sd 7:21': 'a každý zůstal státi na svém místě na obvodu nepřátelského tábora. Tak bylo všechno ležení uvedeno ve zmatek, a křičíce a bědujíce utíkali.', 'Sd 7:22': 'Nicméně však tři sta (oněch) mužů nepřestávalo troubiti na rohy a Hospodin obrátil po celém táboře meč (druha proti druhu), že se navzájem vraždili.', 'Sd 7:23': 'Utíkali pak až do Betsetty a na pomezí Abel-mehuly za Tebbat. Mužstvo israelské z Neftali, Asera a ze všeho Manasse sešlo se a pronásledovalo Madiana.', 'Sd 7:24': 'Gedeon poslal také posly po všech horách Efraim, řka: „Sestupte proti Madianským a obsaďte vody až k Betbeře a Jordán." I sešel se všecek Efraim a obsadil vody až k Betbeře a Jordán.', 'Sd 7:25': 'Zajavše dva muže madianské, Oreba a Zeba, zabili Oreba na skále Oreb, Zeba pak v lisu Zeb. A pronásledovali Madiana, nesouce hlavu Orebovu a Zebovu ke Gedeonovi za řeku Jordán.', 'Sd 8:1': 'I řeklo mu mužstvo Efraimovo: „Cos to udělal, že jsi nás nepovolal, když jsi vyšel do boje proti Madianským?" A silně se (s ním) vadili a téměř násilí činili.', 'Sd 8:2': 'On jim odpověděl: „Mohl jsem dokázati něco takového, co jste učinili vy? Není-liž lepší paběrování Efraimovo, než vinobraní Abiezerovo?', 'Sd 8:3': 'Do rukou vašich vydal Hospodin knížata madianská Oreba a Zeba; mohl jsem já dokázati něco takového, jako jste učinili vy?" Když tak promluvil, upokojila se rozhořčenost jejich, kterou byli proti němu nabubřelí.', 'Sd 8:4': 'Když přišel Gedeon k Jordánu, přešel jej se třemi sty mužů, kteří byli s ním; únavou však nemohli utíkajících (dále) pronásledovati.', 'Sd 8:5': 'Tu pravil mužům sokkotským: „Dejte, prosím, chleba lidu, který je se mnou, – jsouť velmi zemdleni, – bychom mohli pronásledovati Zebee a Salmanu, krále madianské."', 'Sd 8:6': 'Knížata sokkotská odpověděla: „Jsou snad dlaně rukou Zebee a Salmany v rukou tvých, že žádáš, bychom dali vojsku tvému chleba?"', 'Sd 8:7': 'On jim řekl: „Až tedy dá Hospodin Zebee a Salmanu do rukou mých, rozmlátím maso vaše trním a bodláčím pouště."', 'Sd 8:8': 'Odtud stoupaje přišel do Fanuelu a mluvil k mužům toho města podobně. Oni mu odpověděli také tak, jak odpověděli mužové sokkotští.', 'Sd 8:9': 'Řekl tedy i jim: „Až se vrátím v pokoji jako vítěz, zbořím tuto věž."', 'Sd 8:10': 'Zebee a Salmana odpočívali s veškerým svým vojskem. Patnáct tisíc mužů totiž zůstalo ze všech zástupů východních národů, když bylo sto dvacet tisíc bojovníků, tasících meč, zabito.', 'Sd 8:11': 'Gedeon vystoupiv cestou kočovníků k východní straně Nobe a Jegbay, udeřil na ležení nepřátel, kteří byli bezpečni a nic protivného se nenadáli.', 'Sd 8:12': 'Zebee a Salmana dali se na útěk, Gedeon je pronásledoval a chytil; také uvedl do zmatku všecko vojsko jejich.', 'Sd 8:13': 'Když se před východem slunce vracel z boje,', 'Sd 8:14': 'chytil jinocha ze sokkotského mužstva, vyptal se ho na jména knížat a starších sokkotských a (ten mu) napsal sedmdesát sedm mužů.', 'Sd 8:15': 'Přišed pak do Sokkotu řekl jim: „Hle, Zebee a Salmana, o kterých jste mi potupně mluvili, řkouce: Jsou snad ruce Zebee a Salmany v rukou tvých, že žádáš, bychom dali mužům, kteří jsou zemdleni a zeslabeni, chleba?"', 'Sd 8:16': 'Vzav tedy starší města, jakož i trní a hloží pouště, rozedral jím a rozbil muže sokkotské.', 'Sd 8:17': 'Podvrátil také věž Fanuelu, usmrtiv obyvatele města.', 'Sd 8:18': 'Řekl pak Zebeovi a Salmanovi: „Jací to byli mužové, které jste zavraždili na Taboru?" Oni odpověděli: „(Byli) podobni tobě a každý jako kralevic."', 'Sd 8:19': 'On jim odpověděl: „Bratři moji (to) byli, synové mé matky. Živ je Hospodin, že bych vás, kdybyste je byli zachovali, nezabil!"', 'Sd 8:20': 'Potom řekl Jeterovi, svému prvorozenci: „Vstaň a usmrť je!" Když on netasil meče – bálť se, neboť byl ještě mládeneček – ', 'Sd 8:21': 'řekli Zebee a Salmana: „Vstaň ty a oboř se na nás, neboť podle věku jest i síla člověkova." Gedeon (tedy) vstal, zabil Zebee a Salmanu a vzal ozdoby a závěsy, kterými zdobívají hrdla královských velbloudů.', 'Sd 8:22': 'Tu řekli všichni mužové israelští Gedeonovi: „Panuj nad námi ty a syn tvůj a syn tvého syna, neboť jsi nás vysvobodil z ruky Madianských."', 'Sd 8:23': 'On jim řekl: „Nebudu panovati nad vámi já, aniž bude panovati nad vámi syn můj, ale bude panovati nad vámi Hospodin."', 'Sd 8:24': 'A (dále) jim řekl: „Jednu (jen) věc od vás žádám: dejte mi náušnice ze své kořisti." – Mívali totiž Ismaelští zlaté náušnice. – ', 'Sd 8:25': 'Oni odpověděli: „Velmi rádi (je) dáme." A prostřevše na zemi plášť naházeli do něho náušnice z kořisti.', 'Sd 8:26': 'Byla pak váha vyžádaných náušnic tisíc sedm set lotů zlata kromě ozdob, náhrdelníků a purpurového roucha, které králové madianští nosívali, a kromě zlatých řetízků s velbloudů.', 'Sd 8:27': 'Gedeon učinil z toho efod a uložil jej ve svém městě Efra. Používal ho pak všecek Israel ke smilstvu, že se stal Gedeonovi a veškerému jeho domu zkázou.', 'Sd 8:28': 'Tak snížen byl Madian před syny Israelovými, že nemohli již pozdvihnouti šíjí svých, a země měla pokoj čtyřicet let, ve kterých Gedeon spravoval lid.', 'Sd 8:29': 'Jerobaal, syn Joasův, pak odešel a bydlil ve svém domě.', 'Sd 8:30': 'Měl sedmdesát synů, kteří vzešli z jeho krve, neboť měl více manželek.', 'Sd 8:31': 'Ženina jeho, kterou měl v Sichemu, porodila mu syna jménem Abimelecha.', 'Sd 8:32': 'I zemřel Gedeon, syn Joasův, ve velikém stáří a byl pochován ve hrobě Joasa, otce svého, v Efře (patřící) rodu Ezri.', 'Sd 8:33': 'Když Gedeon zemřel, zvrhli se synové Israelovi a smilnili s Baaly. A učinili s Baalem smlouvu, že jim bude bohem.', 'Sd 8:34': 'Nepamatovali na Hospodina, Boha svého, který je vytrhl z rukou všech jejich nepřátel kolkolem,', 'Sd 8:35': 'aniž učinili milosrdenství s domem Jerobaala, Gedeona, se zřetelem na vše dobré, co byl učinil Israelovi.', 'Sd 9:1': 'Abimelech, syn Jerobaalův, odešel do Sichemu ku bratrům své matky, a pravil jim a veškerému příbuzenstvu otce své matky:', 'Sd 9:2': '„Mluvte ke všem mužům sichemským: „Co je vám lépe, aby panovalo nad vámi sedmdesát mužů, všichni synové Jerobaalovi, nebo by panoval muž jeden? Spolu také považte, že jsem vaše kost a vaše maso."', 'Sd 9:3': 'I mluvili bratři jeho matky o něm ke všem mužům sichemským všecky tyto řeči, a naklonili srdce jejich Abimelechovi, říkajíce: „Bratr náš (to) je."', 'Sd 9:4': 'A dali mu sedmdesát lotů stříbra z chrámu Baalberitu. On si za ně najal muže chudé a toulavé, aby šli za ním.', 'Sd 9:5': 'Přišed pak do domu svého otce v Efře, pobil bratry své, syny Jerobaalovy, sedmdesát mužů, na jednom kameni. – Zůstal však Joatam, nejmladší syn Jerobaalův, že se skryl. – ', 'Sd 9:6': 'A všichni mužové sichemští a všecky rody města Mello se shromáždili, šli a ustanovili Abimelecha králem vedle dubu, který stál v Sichemu.', 'Sd 9:7': 'Když to bylo zvěstováno Joatamovi, šel, postavil se na vrch hory Garizimu. a hlasitě volal řka: Slyšte mě, mužové sichemští, a tak slyš (i) vás Bůh!', 'Sd 9:8': 'Šly kdysi stromy pomazat nad sebou krále. I řekly olivě: „Panuj nad námi!"', 'Sd 9:9': 'Ona však odvětila: Zda mohu opustit svou tučnost, které užívají bohové i lidé, a jíti, bych byla povýšena mezi stromy?"', 'Sd 9:10': 'I řekly stromy fíkovníku: „Pojď a přijmi království nad námi!"', 'Sd 9:11': 'Ten jim však odpověděl: „Zda mohu opustit svou sladkost, ovoce to přelahodné, a jíti, bych byl povýšen mezi stromy?"', 'Sd 9:12': 'Potom řekly stromy révě: „Pojď, a kraluj nad námi!"', 'Sd 9:13': 'Ona jim odvětila: „Zda mohu opustit své víno, které obveseluje Boha i lidi, a (dáti) se povýšit nad ostatní stromy?"', 'Sd 9:14': 'Řeklo tedy všecko stromoví bodláku: „Pojď, a panuj nad námi!"', 'Sd 9:15': 'On jim odpověděl: „V pravdě-li ustanovujete si mne králem, pojďte a odpočívejte v mém stínu; ne-li, vyjde oheň z bodláku, a pohltí cedry libanské."', 'Sd 9:16': 'Nyní tedy, jestliže po právu a bez hříchu ustanovili jste nad sebou králem Abimelecha, dobře-li jste učinili s Jerobaalem a s domem jeho, (jestliže) jste se odplatili mu za jeho dobrodiní, že za vás bojoval,', 'Sd 9:17': 'že život svůj vydal v nebezpečí, aby vytrhl z ruky Madianských vás,', 'Sd 9:18': 'kteří jste nyní povstali proti domu otce mého, (kteří) jste pobili syny jeho, sedmdesát mužů na jednom kameni, a ustanovili jste králem Abimelecha, syna jeho nevolnice, nad sichemskými obyvateli, protože je váš bratr – ', 'Sd 9:19': 'jestliže tedy po právu a bez hříchu jste učinili s Jerobaalem a domem jeho: radujte se dnes z Abimelecha, on pak ať se raduje z vás!', 'Sd 9:20': 'Jestliže však proti právu (jste učinili): ať vyjde oheň z něho a stráví obyvatelstvo Sichemu a město Mello; ať vyjde oheň z mužstva sichemského a z města Mello a pohltí Abimelecha!"', 'Sd 9:21': 'Když to řekl, utekl, odešel do Bery a bydlil tam boje se Abimelecha, bratra svého.', 'Sd 9:22': 'Abimelech kraloval nad Israelem tři léta.', 'Sd 9:23': 'Poslal pak Hospodin velmi zlého ducha mezi Abimelecha a obyvatele sichemské; i začali si ho oškliviti', 'Sd 9:24': 'a zločin vraždy sedmdesáti synů Jerobaalových, prolití jejich krve zazlívati Abimelechovi, bratru svému, a ostatním knížatům sichemským, která mu pomáhala.', 'Sd 9:25': 'I položili proti němu zálohy na vrchu hor; mezi tím co čekali na jeho příchod, provozovali loupežnictví olupujíce kolemjdoucí. Bylo to také Abimelechovi zvěstováno.', 'Sd 9:26': 'Ta přišel Gaal, syn Obedův, se svými bratry a vtáhl do Sichemu. Jeho příchodem pozdviženi jsouce obyvatelé Sichemu', 'Sd 9:27': 'vyšli na pole, obrali vinice, lisovali hrozny, uspořádali tance se zpěvem, vešli do chrámu svého boha a hodujíce a pijíce zlořečili Abimelechovi.', 'Sd 9:28': 'Gaal, syn Obedův, volal: „Kdo jest Abimelech a co je Sichem, abychom mu sloužili? Zda není synem Jerobaalovým a zda neustanovil svého služebníka Zebula knížetem nad mužstvem Emora, otce Sichemova? Proč tedy měli bychom mu sloužiti?', 'Sd 9:29': 'Kéž mi dá někdo tento lid do rukou, bych odklidil Abimelecha!" I bylo řečeno Abimelechovi: „Shromáždi množství vojska a přijel!"', 'Sd 9:30': 'Zebul pak, kníže města, uslyšev řeči Gaala, syna Obedová, velmi se rozhněval', 'Sd 9:31': 'a vzkázal tajně Abimelechovi: „Hle, Gaal, syn Obedův, přišel se svými bratry do Sichemu a bouří proti tobě město.', 'Sd 9:32': 'Vstaň tedy v noci s lidem, který s tebou jest, a skryj se v poli;', 'Sd 9:33': 'časně zrána pak, až bude vycházeti slunce, udeř na město; a když on vyjde se svým lidem proti tobě, učiň mu, co budeš moci."', 'Sd 9:34': 'Vstal tedy Abimelech se vším vojskem svým v noci, a položil u Sichemu na čtyřech místech zálohy.', 'Sd 9:35': 'Když pak vyšel Gaal, syn Obedův, a zastavil se ve vchodu městské brány, vstal Abimelech a vojsko, (které bylo) s ním s místa záloh.', 'Sd 9:36': 'Gaal uzřev lid, řekl Zebulovi: „Hle, s hor sestupují zástupy." On mu odpověděl: „Stíny hor zdají se ti býti hlavami lidí a tím klamem se mýlíš."', 'Sd 9:37': 'A opět řekl Gaal: „Hle, lid sestupuje se středu krajiny a jeden zástup přichází cestou vedoucí k dubu."', 'Sd 9:38': 'Zebul mu pravil: „Kde jsou nyní tvá ústa, jimiž jsi mluvil: „Kdo jest Abimelech, abychom mu sloužili?" Zda to není ten lid, kterým jsi pohrdal? Vytáhni a bojuj proti němu!"', 'Sd 9:39': 'Vytáhl tedy Gaal před lidem sichemským a dal se do boje s Abimelechem.', 'Sd 9:40': 'Když se dal na útěk, pronásledoval jej (Abimelech) a vehnal do města; padalo jich velmi mnoho na jeho straně až ku bráně městské.', 'Sd 9:41': 'Abimelech zůstal v Rumě, Zebul pak vyhnal Gaala a druhy jeho z města; netrpěl, aby v něm zůstali.', 'Sd 9:42': 'Druhého dne vyšel lid do pole. Když to bylo oznámeno Abimelechovi,', 'Sd 9:43': 'vzal své vojsko, rozdělil na tři oddíly a položil v polích zálohy. Když viděl, že lid vychází z města, vstal a udeřil na ně;', 'Sd 9:44': 'se svým oddílem napadl město a oblehl je, zatím co dva oddíly běhajíce po poli, honily nepřítele.', 'Sd 9:45': 'Abimelech dobýval města celý ten den; dobyv ho, pobil jeho obyvatelstvo a zbořil je tak, že je posypal solí.', 'Sd 9:46': 'Když to uslyšeli obyvatelé sichemské věže, vešli do chrámu svého boha Berita, [kde s ním byli učinili smlouvu – odkudž to místo velmi opevněné dostalo jméno].', 'Sd 9:47': 'Abimelech uslyšev, že muži věže sichemské jsou shromážděni (tam),', 'Sd 9:48': 'vystoupil se vším lidem svým na horu Selmon, vzal sekeru, uťal se stromu větev, vložil si (ji) na rameno a nesa (ji) řekl druhům: „Co mne vidíte činiti, spěšně učiňte."', 'Sd 9:49': 'Nasekavše tedy o závod větví se stromů, šli za vůdcem, obložili hrad, pálili (je) a tak se stalo, že dýmem a ohněm zahynulo tisíc lidí, mužův i žen, obyvatelů věže sichemské.', 'Sd 9:50': 'Odtud Abimelech odtáhnuv přišel k městu Tebes, které vojskem obklíčil a dobýval.', 'Sd 9:51': 'Prostřed města byla vysoká věž, a na tu se utekli muži, ženy a všecka městská knížata, zavřeli co nejpevněji dveře, a postavili se na střechu věže za cimbuří.', 'Sd 9:52': 'Abimelech přistoupiv k věži udatně bojoval a přibližuje se vchodu, snažil se podložiti oheň.', 'Sd 9:53': 'Tu hle, jedna žena hodila shůry kus mlýnského kamene, udeřila (jím) Abimelecha do hlavy a prorazila mu lebku.', 'Sd 9:54': 'On zavolav rychle svého zbrojnoše, řekl mu: „Vytas meč a zabij mě, aby se snad neříkalo, že jsem byl usmrcen ženou." Plně tedy rozkaz, usmrtil jej.', 'Sd 9:55': 'Když tak umřel, všichni, kdo s ním byli z Israele, vrátili se domů.', 'Sd 9:56': 'Tak odplatil Bůh zlé, které byl Abimelech na svém otci spáchal, zabiv sedmdesát bratří svých.', 'Sd 9:57': 'Také Sichemským dostalo se odplaty za to, co učinili; stihla je kletba Joatama, syna Jerobaalova.', 'Sd 10:1': 'Po Abimelechovi povstal vůdce v Israeli Tola, syn Fuy, strýce Abimelechova, muž z Issachara, který bydlil v Samiru na horách Efraim.', 'Sd 10:2': 'Soudil Israele dvacet tři léta, a když zemřel, byl pochován v Samiru.', 'Sd 10:3': 'Po něm následoval Jair, Galaaďan, který soudil Israele dvacet dvě léta.', 'Sd 10:4': 'Měl třicet synů, kteří sedávali na třiceti oslátkách, a byli knížaty třiceti měst, která podle jeho jména slují Havot Jair, to jest „města Jairova" až do dneška – v zemi Galaad.', 'Sd 10:5': 'Když Jair umřel, byl pochován v místě, jemuž je jméno Kamon.', 'Sd 10:6': 'Synové Israelovi staré hříchy novými rozmnožujíce činili, co bylo zlé v očích Hospodinových: sloužili modlám Baalů, Astart, bohům Syrie, Sidonu, Moabska, Ammoncův a Filišťanův; opustili Hospodina, přestali ho ctíti.', 'Sd 10:7': 'Hospodin se na ně rozhněval a vydal je do rukou Filišťanův a synův Ammonových.', 'Sd 10:8': 'A byli souženi a velmi utiskováni osmnáct let všichni, kdo sídlili za Jordánem v zemi Amorrhejských, to jest v Galaadu;', 'Sd 10:9': 'synové Ammonovi dokonce překročivše Jordán zpustošili Judu, Benjamina a Efraima. Byl tedy Israel náramně soužen.', 'Sd 10:10': 'I volali k Hospodinu řkouce: „Zhřešili jsme proti tobě, že jsme opustili Hospodina, Boha svého, a sloužili Baalům."', 'Sd 10:11': 'Hospodin jim pravil: „Když vás sužovali Egypťané, Amorrhejští, synové Ammonovi, Filišťané,', 'Sd 10:12': 'Sidonští, Amalečané a Kanaanští, a když jste volali ke mně, zda jsem vás nevysvobodil z jejich ruky?', 'Sd 10:13': 'Přece však jste mne opustili a ctili bohy cizí; proto vás již neosvobodím;', 'Sd 10:14': 'jděte a vzývejte bohy, které jste si vyvolili, ať oni vás vysvobodí v době tísně."', 'Sd 10:15': 'Tu řekli synové Israelovi Hospodinu: „Zhřešili jsme, odplať nám ty podle libosti, toliko nyní nás zachraň!"', 'Sd 10:16': 'To pravivše vyházeli ze svého území všecky modly bohů cizích a začali sloužiti Hospodinu Bohu. I slitoval se nad jejich bídou.', 'Sd 10:17': 'Synové Ammonovi shromáždivše se rozbili stany v Galaadu. Synové Israelovi shromáždivše se proti nim položili se v Masfě.', 'Sd 10:18': 'A knížata galaadská se usnesla: „Kdo z nás první počne bojovati proti synům Ammonovým, ten budiž vůdcem lidu galaadského!"', 'Sd 11:1': 'Toho času žil Jefte Galaadský, muž velmi silný a bojovný, syn nevěstky, který se narodil z Galaada.', 'Sd 11:2': 'Měl pak Galaad manželku, z níž dostal syny, a ti když dorostli, vyhnali Jefte řkouce: „Dědicem v domě otce našeho býti nemůžeš, ježto jsi narozen z jiné matky."', 'Sd 11:3': 'I utekl od nich a chtěje se jím vyhnouti usadil se v zemi Tob. Shromažďovali se pak u něho chudí a loupeživí muži, a následovali ho jako (svého) vůdce.', 'Sd 11:4': 'V těch dnech bojovali synové Ammonovi proti Israelovi.', 'Sd 11:5': 'Když na něho prudce dotírali, šli starší z Galaadu, aby (si) odvedli na pomoc Jefte ze země Tob.', 'Sd 11:6': 'Pravili mu: „Pojď, buď knížetem naším a bojuj proti synům Ammonovým."', 'Sd 11:7': 'On jim odpověděl: „Nejste-li vy ti, kteří mne nenáviděli a vyhnali z domu otce mého? Nyní ke mně přicházíte jsouce donuceni nouzí."', 'Sd 11:8': 'Tu řekla knížata galaadská Jeftovi: „Proto jsme nyní k tobě přišli, abys šel s námi, bojoval proti synům Ammonovým a byl vůdcem všech, kdo bydlí v Galaadu."', 'Sd 11:9': 'Jefte jim pravil: „V pravdě-li jste ke mně přišli, bych bojoval za vás proti synům Ammonovým? A vydá-li je Hospodin do rukou mých, budu já vaším knížetem?"', 'Sd 11:10': 'Oni mu odpověděli: „Hospodin, který toto slyší, je svědkem mezi námi, že splníme sliby své."', 'Sd 11:11': 'Odešel tedy Jefte s galaadskými knížaty a všecek lid učinil ho svým knížetem. Jefte pronesl všecky své řeči před Hospodinem v Masfě.', 'Sd 11:12': 'Poté vyslal posly ke králi synův Ammonových, aby jeho jménem řekli: „Co je mezi námi, že jsi proti mně vytáhl, bys pustošil mou zemi?"', 'Sd 11:13': '(Král) jim odpověděl: „Protože Israel, když vystupoval z Egypta, zabral mou zemi od končin Arnonu až k Jaboku a k Jordánu. Nyní mi ji tedy v pokoji navrať!"', 'Sd 11:14': 'Jefte je poslal znova a kázal jim, by řekli králi ammonskému:', 'Sd 11:15': '„Toto praví Jefte: „Nevzal Israel země Moab ani země synův Ammonových,', 'Sd 11:16': 'ale když vyšel z Egypta, šel pouští až k Rudému moři a přišel do Kadesu;', 'Sd 11:17': 'i poslal posly ke králi edomskému se vzkazem: „Dovol mi, bych prošel tvou zemí!" On však nechtěl přivoliti k jeho prosbám. Poslal též ke králi moabskénm, a ten také pohrdavě odepřel poskytnouti průchod. Zůstal tedy (Israel) v Kadesu,', 'Sd 11:18': 'pak obešel s boku Edomsko a Moabsko, přišel k východnímu pomezí Moabska, položil se tu za Arnonem táborem, do krajin Moabu však vejíti nechtěl. – Arnon je totiž hranicí Moabska. – ', 'Sd 11:19': 'Poté poslal Israel posly k Sehonovi, králi amorrhejskému, který sídlil v Hesebonu se vzkazem: „Dovol, bych prošel tvou zemí až k řece."', 'Sd 11:20': 'On však také pohrdnuv slovy Israelovými nedovolil mu projíti svým územím, ale sebrav nesčetné vojsko vytáhl proti němu do Jasy a silně mu odporoval.', 'Sd 11:21': 'Hospodin však dal jej do rukou Israelových se vším jeho vojskem; (Israel) jej porazil a opanoval celou zemi Amorrhejských, obyvatele té krajiny', 'Sd 11:22': 'i všechny jeho končiny od Arnonu k Jaboku a od pouště až po Jordán.', 'Sd 11:23': 'Hospodin tedy, Bůh Israelův, vyhladil Amorrhea, když bojoval proti němu lid jeho israelský, a ty nyní chceš opanovati jeho zemi?', 'Sd 11:24': 'Nenáleží ti právem, co má bůh tvůj Chamos ve své moci? Čeho tedy Hospodin, Bůh náš, zvítěziv nabyl, musí býti majetkem naším.', 'Sd 11:25': 'Či snad jsi ty lepší než Balak, syn Seforův, král moabský; nebo můžeš tvrditi, že měl s Israelem spor a bojoval proti němu,', 'Sd 11:26': 'když sídlil v Hesebonu a jeho všech, v Aroeru a ve všech jeho, jakož i ve všech městech podle Jordánu tři sta let? Proč jste se nepokusili po tak drahný čas o toto navrácení?', 'Sd 11:27': 'Neprohřešuji se tedy proti tobě já, ale ty činíš zle proti mně vypovídaje mi nespravedlivou válku. Hospodin buď rozhodčím tohoto dne a rozsoudiž mezi Israelem a mezi syny Ammonovými!"', 'Sd 11:28': 'Král synův Ammonových však nechtěl přestati na slovech Jeftových, která po poslech vzkázal.', 'Sd 11:29': 'Tu přibyl na Jefte duch Hospodinův. Chodil po Galaadu a Manassovi, (přišel) i do Masfy galaadské a odtud táhl proti synům Ammonovým.', 'Sd 11:30': 'A učinil slib Hospodinu řka: „Dáš-li syny Ammonovy do rukou mých:', 'Sd 11:31': 'kdokoli vyjde ze dveří domu mého a se potká se mnou, až se budu vraceti v pokoji od synův Ammonových – toho budu obětovati Hospodinovi v celopal."', 'Sd 11:32': 'Přitáhl tedy Jefte na syny Ammonovy, aby proti nim bojoval. Hospodin je dal do rukou jeho;', 'Sd 11:33': 'i porazil je na hlavu od Aroeru až jak přicházíš do Mennitu, – dvacet měst – a až k Abelu, které je poseto vinicemi. Tak byli synové Ammonovi pokořeni syny Israelovými.', 'Sd 11:34': 'Když se Jefte vracel do Masfy, do svého domu, přišla mu jednorozená dcera jeho vstříc s bubínky a tanci. – Jiných totiž dětí neměl. – ,', 'Sd 11:35': 'Spatřiv ji, roztrhl roucha svá a pravil: „Běda mně, dcero má, způsobila jsi mi zklamání, a i ty se klameš! Neboť otevřel jsem ústa svá k Hospodinu a jiného učiniti nebudu moci."', 'Sd 11:36': 'Ona mu odpověděla: „Otče můj, otevřel-lis ústa svá k Hospodinu, učiň mi, co jsi slíbil, když ti je popřáno potrestati tvého nepřítele a zvítěziti nad ním."', 'Sd 11:37': 'A (dále) pravila otci: „Jen to mi uděl, zač prosím: Dovol mi, bych směla dva měsíce choditi po horách a oplakávati s družkami své panenství."', 'Sd 11:38': 'On jí odpověděl: „Jdi!" a propustil ji na dva měsíce. Odešla tedy se svými družkami a oplakávala své panenství na horách.', 'Sd 11:39': 'Když pak přešly dva měsíce, vrátila se k otci svému, a (ten) jí, která muže nepoznala, učinil, jak byl slíbil. Odtud rozšířil se obyčej v Israeli a zachovává se zvyk,', 'Sd 11:40': 'že rok co rok scházívají se dcery israelské a oplakávají dceru Jefte, Galaaďana, čtyři dny.', 'Sd 12:1': 'Tu však, hle, v Efraimu vzniklo pozdvižení; přešedše na sever řekli (Efraimovci) Jeftovi: „Proč jsi nechtěl, jda do boje proti synům Ammonovým, nás povolati, bychom táhli s tebou? Proto zapálíme ti dům."', 'Sd 12:2': 'On jim odpověděl: „Když bylo mně i lidu mému prudce potýkati se s Ammonovými syny, volal jsem vás, byste mi přispěli na pomoc, avšak nechtěli jste.', 'Sd 12:3': 'Vida to, vydal jsem v nebezpečí život svůj, táhl jsem proti synům Ammonovým a Hospodin je vydal do rukou mých. Čím jsem si toho zasloužil, že se pozdvihujete k boji proti mně?"', 'Sd 12:4': 'Svolav tedy k sobě všechny muže Galaadu, bojoval proti Efraimu, a porazili Galaadští Efraima, že řekl: „Uprchlíkem je Galaad z Efraima a bydlí mezi Efraimem a Manassem."', 'Sd 12:5': 'Pak obsadili Galaadští brody jordánské, kterými se měl Efraim navrátiti. A když přišel k nim někdo z četných uprchlíkův efraimských, a řekl: „Prosím, byste mi dovolili přejíti," tázali se ho Galaadští: „Jsi ty Efraimský?" Když řekl: „Nejsem,"', 'Sd 12:6': 'pravili mu: „Rci tedy „šibbo-let" – to znamená „klas". – Když odpověděl „sibbolet" nemoha touže hláskou vysloviti „klas": ihned ho chytili a zabili tu u brodu jordánského. Čtyřicet dva tisíce padly tehdy z Efraima.', 'Sd 12:7': 'Jefte Galaadský soudil Israele šest let; když umřel, byl pochován ve svém městě v Galaadu.', 'Sd 12:8': 'Po něm soudil Israele Abesan z Betlema.', 'Sd 12:9': 'Ten měl třicet synův a tolikéž dcer, jež rozevdal ven za manžely; svým synům vzal stejný počet žen, které uvedl do domu svého. Soudil Israele sedm let.', 'Sd 12:10': 'Když umřel, byl pochován v Betlemě.', 'Sd 12:11': 'Po něm přišel Ahialon, Zabulonovec, a soudil Israele deset let', 'Sd 12:12': 'Když umřel, byl pohřben v Zabulonsku.', 'Sd 12:13': 'Po něm soudil Israele Abdon, syn Illelův, Faratoňan.', 'Sd 12:14': 'Ten měl čtyřicet synův a z nich třicet vnuků, kteří jezdili na sedmdesáti oslátkách. Soudil Israele osm let.', 'Sd 12:15': 'Když umřel, byl pochován ve Faratonu v Efraimsku, v horách Amalečanů.', 'Sd 13:1': 'Když synové Israelovi činili opět, co bylo zlé v očích Hospodinových, vydal je do rukou Filišťanů na čtyřicet let.', 'Sd 13:2': 'Byl pak jeden muž ze Saray, z kmene Dan, jménem Manue, který měl manželku neplodnou.', 'Sd 13:3': 'Té zjevil se anděl Hospodinův a řekl jí: „Jsi neplodná, bez dětí, ale počneš a porodíš syna.', 'Sd 13:4': 'Vystříhej se tedy, bys nepila vína, ani opojného nápoje, a nejedla nic nečistého;', 'Sd 13:5': 'neboť počneš a porodíš syna, jehož hlavy břitva se nedotkne – budeť Božím nazirejským od svého dětství, od matčina lůna – a ten počne vysvobozovati Israele z rukou Filišťanů."', 'Sd 13:6': 'Když pak přišla k svému manželu, řekla mu: „Muž Boží ke mně přišel, andělského vzezření, velmi hrozného. Když jsem se ho tázala, kdo je, odkud přichází a jak se jmenuje, nechtěl mi říci,', 'Sd 13:7': 'ale odpověděl: „Hle, počneš a porodíš syna; chraň se, bys nepila vína, aniž opojného nápoje, a nepožívala nic nečistého, neboť chlapec bude Božím nazirejským od svého dětství, od mateřského lůna až do dne své smrti"."', 'Sd 13:8': 'Modlil se tedy Manue k Hospodinu řka: „Prosím, Pane, by muž Boží, kterého jsi poslal, přišel opět a poučil nás, co činiti s chlapcem, který se má naroditi."', 'Sd 13:9': 'I vyslyšel Hospodin prosbu Manuovu, a anděl Boží zjevil se opět jeho manželce, když seděla na poli – Manue však, manžel její, s ní nebyl. – Když anděla uzřela,', 'Sd 13:10': 'běžela rychle k muži svému a zvěstovala mu: „Hle, zjevil se mi muž, kterého jsem onehdy viděla."', 'Sd 13:11': 'I vstal, šel za svou ženou, a přišed k muži, řekl mu: „Jsi ty ten, který mluvil k (mé) ženě?" On odpověděl: „Já to jsem."', 'Sd 13:12': 'Manue mu pravil: „Až se naplní řeč tvá, co chceš, by chlapec činil, nebo čeho se má chrániti?"', 'Sd 13:13': 'Anděl Hospodinův Manuovi řekl: „Všeho, jak jsem řekl ženě tvé, ať se zdržuje;', 'Sd 13:14': 'ničeho, co pochází z révy, ať nepožívá, ať nepije vína aniž opojného nápoje, a nic nečistého ať nejí. Co jsem jí přikázal, ať plní a zachovává."', 'Sd 13:15': '„Prosím tě," vece Manue andělu Hospodinovu, „abys vyhověl mým prosbám: připravíme ti kůzle."', 'Sd 13:16': '„Kdybys mě i nutil" – odpovídá mu anděl – „nebudu jísti jídla tvého; chceš-li však učiniti celo-pal, obětuj to Hospodinu." Manue nevěda, že je to anděl Hospodinův,', 'Sd 13:17': 'tázal se ho: „Jaké máš jméno, bychom tě ctili, až se naplní řeč tvá?"', 'Sd 13:18': 'On mu odpověděl: „Proč se ptáš na jméno mé, které je divuplné?"', 'Sd 13:19': 'Vzal tedy Manue kůzle a úlitby, a položil (je) na skálu v oběť Hospodinu, který činí divy; sám pak s manželkou díval se (na to).', 'Sd 13:20': 'Když vystupoval plamen s oltáře k nebi, vystoupil také v plameni anděl Hospodinův. Manue a manželka jeho vidouce to padli tváří na zem.', 'Sd 13:21': 'A že již nebylo anděla Hospodinova viděti, hned porozuměl Manue, že je to anděl Hospodinův.', 'Sd 13:22': 'I řekl své manželce: „Jistě zemřeme, že jsme viděli Boha."', 'Sd 13:23': 'Žena mu odpověděla: „Kdyby byl chtěl Hospodin nás usmrtit, nebyl by přijal z našich rukou celopalu ani úliteb, nebyl by nám všech těchto věcí ukázal, ani by nebyl pověděl budoucích věcí."', 'Sd 13:24': 'Porodila tedy syna a dala mu jméno Samson. Chlapec rostl a Hospodin mu žehnal.', 'Sd 13:25': 'I počal duch Hospodinův býti s ním v Ležení Danově mezi Saraou a Estaolem.', 'Sd 14:1': 'Když sestoupil Samson do Tamnaty, spatřil tam ženu z dcer filištínských.', 'Sd 14:2': 'I vrátil se a oznámil otci svému a mateři: „Viděl jsem ženu v Tamnatě z dcer filištínských; tu, prosím, vezměte mi za manželku."', 'Sd 14:3': 'Otec a matka mu však řekli: „Což není ženy mezi dcerami bratří tvých a ve všem národě mém, že chceš pojmouti manželku z Filišťanů, z těch neobřezanců?" I řekl Samson otci: „Tuto mi vezmi, neb se zalíbila mým očím."', 'Sd 14:4': '– Rodičové jeho nevěděli, že se to stalo působením Hospodinovým, že hledal příležitost proti Filišťanům. Toho času totiž Filišťané panovali nad Israelem. – ', 'Sd 14:5': 'Sestupoval tedy Samson [s otcem a s matkou] do Tamnaty. Když přišli k vinicím města, ukázal se mladý lev, zuřivě řvoucí a běžel proti němu.', 'Sd 14:6': 'I přikvačil duch Hospodinův na Samsona, že lva rozsápal, roztrhav (jej) na kusy jako kůzle, ačkoli neměl dokonce nic v ruce. – Otci ani matce nechtěl toho oznámiti. – ', 'Sd 14:7': 'Pak sestoupil a mluvil se ženou, která se líbila očím jeho.', 'Sd 14:8': 'Když po několika dnech opět (tudy) šel, aby ji pojal, odbočil (s cesty), aby se podíval na mrtvého lva, a hle, roj včel byl v ústech Ivových a plást medu.', 'Sd 14:9': 'Vybrav jej rukou jedl cestou; a přišed k otci a matce, dal jim kus, a oni jedli také. Nechtěl jim však oznámiti, že vybral med z těla lvova.', 'Sd 14:10': 'Poté sestoupil otec jeho k (té) ženě a Samson učinil hody; tak totiž ženiši činívali.', 'Sd 14:11': 'Když jej občané toho místa viděli, dali mu třicet mládenců, by byli s ním.', 'Sd 14:12': 'Samson jim pravil: „Dám vám hádanku; jestli mi ji rozluštíte v sedmi dnech hodů, dám vám třicet plátěnek a tolikéž říz.', 'Sd 14:13': 'Nebudete-li moci mi (ji) rozluštiti, dáte vy mně třicet plátěnek a tolikéž říz." Když mu odpověděli: „Dej (nám) hádanku, ať (ji) slyšíme!" – ', 'Sd 14:14': 'pravil jim: „Z požírajícího vyšel pokrm a ze silného vyšla sladkost." Po tři dny nemohli tu hádanku rozluštiti.', 'Sd 14:15': 'Když pak nadešel den sedmý, řekli ženě Samsonově: „Lichoť muži svému a přemluv ho, by ti oznámil, co ta hádanka znamená; nebudeš-li chtíti to učiniti, spálíme tebe i dům otce tvého. Či proto jste nás pozvali na svatbu, abyste nás oloupili?"', 'Sd 14:16': 'Ronila tedy u Samsona slzy a naříkala řkouc: „Zanevřel jsi na mne a nemiluješ mne; proto mi nechceš vyložiti hádanku, kterou jsi dal synům národa mého." Ale on odpověděl: „Otci svému ani matce nechtěl jsem (to) pověděti, a tobě (to) mám oznámiti?"', 'Sd 14:17': 'Sedm hodových dní u něho plakala. Konečně sedmého dne, když se mu stala obtížnou, vyložil (jí hádanku). Ona (ji) hned oznámila svým lidem.', 'Sd 14:18': 'A ti řekli mu sedmého dne před západem slunce: „Co je sladšího nad med a co silnějšího nad lva?" On jim pravil: „Kdybyste nebyli orali mou jalůvkou, nebyli byste uhodli mé hádanky!"', 'Sd 14:19': 'Když pak na něho přikvačil duch Hospodinův, sestoupil do Askalonu, pobil tam třicet mužů, vzal jejich šaty, dal je těm, kteří rozluštili jeho hádanku, a náramně rozezlen odešel do domu otcovského.', 'Sd 14:20': 'Jeho žena pak pojala za manžela jednoho z jeho přátel, který mu byl na svatbě.', 'Sd 15:1': 'Po nedlouhé době, když nastávaly dny pšeničných žní, přišel Samson chtěje navštíviti manželku svou, a přinesl jí kozelce. Když však chtěl vejíti jako obyčejně do její jizby, zabránil mu otec její řka:', 'Sd 15:2': '„Domníval jsem se, že jsi na ni zanevřel, a proto jsem ji dal tvému příteli; ale má sestru, která je mladší a krásnější než ona, budiž ti manželkou místo ní."', 'Sd 15:3': 'Samson mu odpověděl: „Ode dneška nebudu míti viny (v činech) proti Filišťanům; budu vám totiž činiti zlé."', 'Sd 15:4': 'I šel, schytal tři sta lišek, připojil ohony jedněch ke druhým a přivázal mezi ně pochodně.', 'Sd 15:5': 'A zapáliv je, lišky pustil, aby běhaly sem tam. Ony pak běžely hned do obilí Filišťanů. Když se chytilo, shořely plodiny již snesené i co ještě stálo v klasu, ano i vinice a olivovny strávil oheň.', 'Sd 15:6': 'Když se Filišťané tázali: „Kdo to učinil?", bylo jim řečeno : „Samson, zeť Tamnaťanův, že mu vzal manželku a dal (ji) druhému, to učinil." Tu vyšli Filišťané a spálili ženu i s otcem jejím.', 'Sd 15:7': 'Samson jim pravil: „Ačkoli jste toto učinili, přece ještě pomstím se na vás, a pak (teprv) dám si pokoj."', 'Sd 15:8': 'I zbil je hroznou ranou, že hrůzou lýtka na stehna kladli. A sestoupiv bydlil v jeskyni skály Etam.', 'Sd 15:9': 'Vystoupili tedy Filišťané do území Judova a položili se na místě, které bylo později nazváno Lechi, to jest čelist; tam se vojsko jejich rozložilo.', 'Sd 15:10': 'Když se jich příslušníci kmene Judova tázali: „Proč jste vytáhli proti nám?", odpověděli jim: „Přišli jsme, bychom svázali Samsona a oplatili mu, co nám učinil."', 'Sd 15:11': 'Tu sestoupily tři tisíce mužů z Judy k jeskyni skály Etam a řekli Samsonovi: „Nevíš, že Filišťané panují nad námi? Proč jsi to učinil?" On jim řekl: „Jak učinili oni mně, tak jsem já učinil jim."', 'Sd 15:12': '„Přišli jsme" – pravili – „bychom tě svázali a vydali do rukou Filišťanů." „Přisahejte" – pravil jim Samson – „a slibte mi, že mne nezabijete."', 'Sd 15:13': '„Nezabijeme tě" – řekli – „ale svázaného tě vydáme." I svázali ho dvěma novými provazy, a vzali jej ze skály Etam.', 'Sd 15:14': 'Když pak přišel k místu Čelisti, a když Filišťané přišli mu s. křikem v ústrety, přikvačil na něho duch Hospodinův, a jako bývá koudel dýmem ohně strávena, tak se rozpadla a rozvázala pouta, kterými byl svázán.', 'Sd 15:15': 'A naleznuv čelist, to jest osličí dáseň, která tu ležela, vzal ji, pobil jí tisíc mužův,', 'Sd 15:16': 'a řekl: „Čelistí oslí jsem je pomlátil, čelistí oslátka pobil jsem tisíc mužů."', 'Sd 15:17': 'Když ta slova dozpíval, vyhodil čelist z ruky a nazval ono místo „Ramat-lechi", což se vykládá: „Zdvihnutí čelisti".', 'Sd 15:18': 'A že velmi žíznil, volal k Hospodinu: „Tys dal do ruky služebníka svého tuto převelikou spásu a vítězství: hle, umru žízní a padnu do rukou neobřezancův."', 'Sd 15:19': 'Otevřel tedy Hospodin třenovní zuby „čelisti", a vyšla z něho voda. On pak napiv se jí občerstvil se a nabyl zase síly. Proto nazývá se ono místo „Pramen vzývajícího z Čelisti" až do dneška.', 'Sd 15:20': 'Soudil Israele ve dnech Filišťanů dvacet let.', 'Sd 16:1': 'Odešel také do Gazy, a spatřiv tam ženu, nevěstku, vešel k ní.', 'Sd 16:2': 'Když to uslyšeli Filišťané, když se u nich rozneslo, že vešel Samson do města, obklíčili ho, a postavivše strážné v bráně města, celou noc tam číhali, aby jej zabili, až bude ráno vycházeti.', 'Sd 16:3': 'Samson spal až do půl noci; potom vstal, uchopil obě vrata brány s jejich veřejemi i se závorou, vložil si je na ramena a odnesl na vrchol hory, která hledí k Hebronu.', 'Sd 16:4': 'Potom zamiloval si ženu, která bydlila v údolí Sorek a slula Dalila.', 'Sd 16:5': 'I přišla k ní knížata filištínská a řekla: „Oklam ho a vyzvěď na něm, v čem má takovou sílu, a kterak bychom mohli přemoci ho, svázati a potrápiti. Učiníš-li to, dáme ti každý po tisíci a stu stříbrných."', 'Sd 16:6': 'Mluvila tedy Dalila k Samsonovi: „Rci mi, prosím; v čem je tvá převeliká síla a čím bys mohl býti svázán, že bys nemohl se vytrhnouti?"', 'Sd 16:7': 'Samson jí odpověděl: „Budu-li svázán sedmi šlachovými provazy, ještě nevyschlými, ještě vlhkými, budu slabý jako jiní lidé."', 'Sd 16:8': 'Přinesla jí tedy filištínská knížata sedm provazů, jak byla řekla, a ona ho jimi svázala. – ', 'Sd 16:9': 'Číhali pak u ní tajně lidé, očekávajíce v komůrce, jak věc skončí. – I vzkřikla na něho: „Filišťané na tebe, Samsone!" On však přetrhal vazby, jakoby přetrhl nit stočenou z koudelových odpadků, když se přiblíží k ohni. A nepoznali, v čem jest jeho síla.', 'Sd 16:10': 'Tu mu řekla Dalila: „Hle, oklamal jsi mne, lhal jsi; pověz mi aspoň nyní, čím bys měl býti svázán."', 'Sd 16:11': 'On jí odpověděl: „Budu-li svázán novými provazy, s kterými nebylo dosud pracováno, budu slab a jiným lidem podoben."', 'Sd 16:12': 'Dalila ho jimi zase svázala a zkřikla: „Filišťané na tebe, Samsone!" – V komůrce byly připraveny zálohy. – On však roztrhal vazby jako nitky příze.', 'Sd 16:13': 'Dalila mu opět domlouvala: „Dokavad budeš mě klamati a lháti? Pověz, čím bys měl býti svázán!" Samson jí odvětil: „Vetkáš-li sedm vrkočů mé hlavy do osnovy7, navážeš- li je na kolík, a ten zarazíš do země, budu slab."', 'Sd 16:14': 'Dalila tak učinila a řekla mu: „Filišťané na tebe, Samsone!" On však povstal ze spánku a vytáhl kolík s vlasy i s tkanivem.', 'Sd 16:15': 'Dalila mu pravila: „Jak můžeš říci, že mě miluješ, když (přece) srdce tvé není se mnou? Třikrát jsi mě obelhal a nechtěl jsi říci, v čem je tvá převeliká síla."', 'Sd 16:16': 'Když se mu pak stala obtížnou, když mnoho dní na něho doléhala, nedávajíc mu času k odpočinku, zeslábla mysl jeho a zemdlela až k smrti.', 'Sd 16:17': 'Tehdy odkryl pravdu té věci řka jí: „Nikdy nedotkly se nůžky hlavy mé, neboť jsem nazirejský, to jest Bohu zasvěcený od lůna mateře své. Bude-li mi hlava ostříhána, odejde ode mne má síla, zeslábnu, a budu jako jiní lidé."', 'Sd 16:18': 'Ona vidouc, že jí vyjevil celé srdce své, poslala ke knížatům filištínským a vzkázala: „Přijďte ještě jednou, neboť nyní mi otevřel srdce své." Přišli tedy, vzavše peníze, které byli slíbili.', 'Sd 16:19': 'Pak si ho uspala na svých kolenou, položila si hlavu (jeho) do. klína, zavolala střihače a ten mu ustřihl sedm copů. I počala se ho zbavovati a od sebe odstrkovati. A hned od něho odešla síla.', 'Sd 16:20': 'I řekla: „Filišťané na tebe, Samsone!" On probudiv se ze spánku, pravil si v duchu: „Vyváznu, jako jsem prve učinil a setřesu (je)." Nevěděl totiž, že Hospodin od něho odstoupil.', 'Sd 16:21': 'Filišťané se ho chopili, hned mu vyloupali oči, odvedli ho řetězy svázaného do Gazy, zavřeli ho do žaláře a kázali mu točiti mlýnkem.', 'Sd 16:22': 'Brzy však počaly mu vlasy znova růsti.', 'Sd 16:23': 'Knížata filištínská sešla se, by podala oběti velikolepé bohu svému Dagonovi, a hodovala. Pravilať: „Bůh náš vydal našeho nepřítele Samsona do rukou našich."', 'Sd 16:24': 'Také lid, vida to, chválil boha svého a totéž mluvil: Bůh náš vydal do rukou našich protivníka našeho, který ničil zemi naši,  zabil přemnoho lidí (našich).', 'Sd 16:25': 'Rozveselení jsouce hody, když se již najedli, poručili, by zavolán byl Samson, aby před nimi hrál. Byl tedy ze žaláře přiveden a hrál před nimi. Postaven jsa mezi dva sloupy,', 'Sd 16:26': 'řekl chlapci, který ho vodil: „Pusť mne, bych se dotkl sloupů, na kterých celý dům spočívá, bych se o ně opřel a maličko si odpočinul."', 'Sd 16:27': 'Dům byl plný mužův a žen, bylať tam všecka knížata filištínská, a kolem tří tisícův obojího pohlaví, se střechy a s pavlače se dívajících, jak Samson hraje.', 'Sd 16:28': 'Ale on vzýval Hospodina, řka: „Hospodine, Bože! Vzpomeň na mne a navrať mi nyní bývalou sílu, Bože můj, bych se pomstil na svých nepřátelích, bych vzal pomstu jednu za ztrátu dvou očí."', 'Sd 16:29': 'I chopil se obou sloupů, na nichž dům spočíval, a drže jeden z nich pravicí, druhý pak levicí,', 'Sd 16:30': 'pravil: „Ať umru s Filišťany!" Pak zatřásl silně sloupy, že dům spadl na všechna knížata a na ostatní shromáždění, které tam bylo. Tak jich zabil, umíraje, mnohem více, než (jich) usmrtil prve, dokud byl živ.', 'Sd 16:31': 'Bratři jeho a veškeré příbuzenstvo sestoupili, vzali tělo jeho a pochovali (je) mezi Saraou a Estaolem, v hrobě otce jeho Manue. Soudil Israele dvacet let.', 'Sd 17:1': 'Toho času byl jeden muž na horách Efraimských, jménem Micha.', 'Sd 17:2': 'Ten řekl matce své: „Tisíc a jedno sto stříbrných, které jsi oddělila sobě a pro které slyšel jsem tě zlořečiti, hle, já mám; jsou u mne." Ona mu odpověděla: „Požehnán (bud) syn můj od Hospodina!"', 'Sd 17:3': 'Vrátil je tedy matce své; ta mu však řekla: „Slibem jsem zasvětila peníze ty Hospodinu, že je dostane syn můj z ruky mé, by učinil sochu rytou a litou. Nyní ti je tedy odevzdávám."', 'Sd 17:4': 'Když je však matce vrátil, vzala z nich dvě stě stříbrných a dala je stříbrníkovi, by z nich udělal sochu rytou i litou. Tak se dostala (socha) do domu Michy,', 'Sd 17:5': 'který v něm oddělil Bohu také svatyňku, udělal efod a terafim, [to jest kněžské roucho a modly], a naplnil ruku jednoho ze synů svých, aby mu byl knězem.', 'Sd 17:6': 'V oněch dnech nebylo v Israeli krále, ale každý činil, co pokládal za. dobré.', 'Sd 17:7': 'Byl také jinoch z Betlema v kmeni Judově. Byl Levitou a bydlil tam.', 'Sd 17:8': 'I vyšed z města Betlema chtěl žíti jako host, kdekoli nalezne pří hodné místo. Když přišel na své cestě do hor Efraimských, a uchýlil se maličko do domu Michova,', 'Sd 17:9': 'byl od něho tázán, odkud přichází. On odpověděl: „Levita jsem z Betlema Judova a jdu, bych se usadil, kde budu moci, a kde shledám, že mi to bude užitečno."', 'Sd 17:10': 'Micha řekl: „Zůstaň u mne a buď mi otcem, knězem; dám ti každý rok deset stříbrných, dvoje roucho a čehokoli je třeba k výživě."', 'Sd 17:11': 'Přivolil, zůstal u něho, a byl mu jako jeden z jeho synů.', 'Sd 17:12': 'Naplnil tedy Micha ruku jeho, a ponechal si mládence toho u sebe za kněze.', 'Sd 17:13': '„Nyní vím" – pravil – „že mi bude Bůh dobře činiti, když mám kněze z rodu levitského."', 'Sd 18:1': 'V oněch dnech, kdy nebylo v Israeli krále, kmen Dan hledal si vlastní území, v němž by se usadil; neboť až do toho dne nedostal mezi ostatními kmeny údělu.', 'Sd 18:2': 'I poslali synové Danovi pět nejsilnějších mužů z veškerého kmene svého, ze Saray a Estaolu, by prozkoumali a bedlivě ohledali zemi. Řekli jim: „Jděte a ohledejte zemi!" Když přišli cestou do hor Efraimských, vstoupili do domu Michova a tam odpočinuli.', 'Sd 18:3': 'Poznavše hlas mládence Levity, uchýlili se do příbytku jeho a řekli mu: „Kdo tě sem přivedl? Co tu děláš? Proč jsi sem přišel?"', 'Sd 18:4': 'On jim odpověděl: „To a to mi učinil Micha; najal mě za plat, abych mu byl knězem."', 'Sd 18:5': 'I prosili ho, by se otázal Hospodina, by mohli zvěděti, bude-li jim cesta, kterou konají, šťastná a zdaří-li se (jejich) věc.', 'Sd 18:6': 'On jim odpověděl: „Jděte v pokoji; Hospodin hledí na cestu vaši, na stezku, kterou kráčíte."', 'Sd 18:7': 'Šlo tedy oněch pět mužů, přišli do Lais a shledali, že tam sídlí lid beze vší bázně, jako bydlívají Sidoňané, bezpečně a pokojně, an se mu dokonce nikdo neprotiví, že má veliké bohatství, a jest oddělen daleko od Sidonu i ode všech lidí.', 'Sd 18:8': 'I vrátili se ke svým bratřím do Saray a Estaolu, a když se vyptávali, jak pořídili, odpověděli:', 'Sd 18:9': '„Vzhůru, táhněme na ně! Spatřiliť jsme zemi velmi bohatou a úrodnou. Neleňte, nemeškejte! Pojďme a zaberme ji; bude to bez práce!', 'Sd 18:10': 'Přijdeme k (lidem žijícím) v bezpečí, do krajiny velmi rozsáhlé, a dá nám Hospodin (to) místo, ve kterém není nedostatku ničeho, co země rodí."', 'Sd 18:11': 'Vytáhlo tedy z kmene Danova, to jest ze Saray a z Estaolu, šest set mužů vyzbrojených do boje.', 'Sd 18:12': 'Stoupajíce zastavili se v Judově Kariatiarim, kteréžto místo od toho času sluje „Ležení Danovo" a je vzadu, za Kariatiarim.', 'Sd 18:13': 'Odtud přešli do hor Efraim. Když přišli k domu Michovu,', 'Sd 18:14': 'řeklo těch pět mužů, kteří byli prve vysláni, by ohledali krajinu Lais, ostatním bratřím svým: „Víte, že je v těchto domech efod, terafim, a rytá i litá socha? Vizte, jak se rozhodnouti!"', 'Sd 18:15': 'Uchýlili se tedy maličko, vešli do příbytku jinocha Levity, který byl v domě Michově, a pozdravili ho pokojnými slovy.', 'Sd 18:16': '(Těch) šest set mužů zůstalo státi ve zbroji před vchodem.', 'Sd 18:17': 'Ti však, kteří vkročili do příbytku jinochova, chtěli vzíti rytou a litou sochu, efod a terafim. Kněz stál před vchodem, ano těch šest set velmi silných mužů nedaleko čekalo.', 'Sd 18:18': 'Když tedy ti, kteří vešli, vzali rytou a litou sochu, efod a modly, řekl jim kněz: „Co to děláte?"', 'Sd 18:19': '„Mlč" – odpověděli mu – „polož si prst na ústa, a pojď s námi, abys nám byl otcem, knězem. Co je ti lepší, býti knězem v domě jednoho muže, nebo v jednom kmeni, v čeledi israelské?"', 'Sd 18:20': 'Když to slyšel, přivolil k jejich řečem, vzal efod, modly a rytinu, a šel s nimi.', 'Sd 18:21': 'Když pak táhli (dále), pustili napřed děti, dobytek a vše, co mělo cenu.', 'Sd 18:22': 'A byli již daleko od Michova domu, když muži, kteří bydlili v sousedství Michově, se shromáždili a pustili se za nimi.', 'Sd 18:23': 'Když počali za jejich zády křičeti, ohlédli se a pravili Michovi: „Co chceš? Proč křičíš?"', 'Sd 18:24': 'On odpověděl: „Mé bohy, které jsem si udělal, jste mi vzali, i kněze a vše, co mám, a pravíte: „Co je ti?" "', 'Sd 18:25': 'I řekli mu Danovci: „Varuj se dále k nám mluviti, by nepřišli na tebe mužové rozhořčení a ty se vším domem svým abys nezahynul."', 'Sd 18:26': 'Tak šli započatou cestou dále, Micha pak vida, že jsou silnější než on, vrátil se domů.', 'Sd 18:27': 'Šest set mužů vzalo tedy kněze a věci svrchu pověděné; i přišli do Lais k lidu pokojnému a bezpečnému, pobili je ostřím meče a město spálili,', 'Sd 18:28': 'an dokonce nikdo nepřispěl na pomoc, protože bydlili daleko od Sidonu a se žádným člověkem nebyli spolčeni, ba ani se nestýkali. – Město bylo položeno v krajině Rohob. – I vystavěli je zase, usadili se v něm', 'Sd 18:29': 'a nazvali je Dan podle jména otce svého, kterého zplodil Israel; dříve totiž slulo Lais.', 'Sd 18:30': 'A postavili si (tu) rytinu a Jonatana, syna Gersama, syna Mojžíšova, jakož i jeho syny (ustanovili) kněžími v kmeni Danově až do dne zajetí svého.', 'Sd 18:31': 'Modla Michova u nich zůstala po celou dobu, pokud byl dům Boží v Silo. V těch dnech nebylo v Israeli krále.', 'Sd 19:1': 'Byl jeden muž, Levita, který sídlil v zadních končinách hor Efraimských. Pojal manželku z Betléma Judova,', 'Sd 19:2': 'ta ho však opustila, vrátila se do domu otce svého do Betlema, a zůstala u něho čtyři měsíce.', 'Sd 19:3': 'Její muž, chtěje se s ní smířiti, nakloniti si ji, a s sebou zpět odvésti, šel za ní maje s sebou služebníka a dva osly. Ona ho přijala a uvedla do domu otce svého. Když to slyšel tchán jeho, a spatřil toho člověka, vyšel mu radostně vstříc', 'Sd 19:4': 'a objal ho. I zůstal zeť v domě tchánově tři dny pojídaje s ním a přátelsky pije.', 'Sd 19:5': 'Čtvrtého však dne časně zrána vstav, chtěl jíti; ale tchán ho zadržel řka: „Ochutnej dříve maličko chleba a posilni si žaludek; pak půjdeš!"', 'Sd 19:6': 'I sedli si, jedli a pili. Pak řekl otec dívčin zeti svému: „Prosím tě, bys tu dnes zůstal; ať se spolu veselíme!"', 'Sd 19:7': 'Ale on vstal a měl se k odchodu. Tchán však usilovně ho zdržoval a přemluvil, že u něho zůstal.', 'Sd 19:8': 'Když pak nastalo ráno, strojil se Levita na cestu. Tchán mu však zase domlouval: „Prosím tě, bys maličko pojedl, tak se posilnil, a potom, až bude dobře na den, bys šel." Jedli tedy spolu.', 'Sd 19:9': 'Když pak mladý muž vstal, aby se vydal na cestu se ženou svou a se služebníkem, opět k němu mluvil tchán: „Považ, že se schyluje den značně k západu, že se blíží k večeru; zůstaň u mne ještě dnes, udělej si dobrý den, a zítra půjdeš domů."', 'Sd 19:10': 'Zeť nechtěl povoliti jeho řečem, ale hned vydal se na cestu, a přišel proti Jebusu, který sluje druhým jménem Jerusalem, veda s sebou dva osly s břemeny a ženinu.', 'Sd 19:11': 'Když byli již u Jebusu, přecházel den v noc; i řekl služebník pánu svému: „Pojď, prosím, uchylme se do města Jebušanů a zůstaňme v něm."', 'Sd 19:12': 'Pán mu však odpověděl: „Nevejdu do města cizího národa, kde není synův Israelových, ale půjdu až do Gabay;', 'Sd 19:13': 'až tam dojdu, zůstaneme v něm, nebo jistě v městě Rama."', 'Sd 19:14': 'Minuli tedy Jebus a šli dále započatou cestou. U Gabay, která je ve kmeni Benjamínově, zapadlo jim slunce;', 'Sd 19:15': 'zabočili tedy do ní, aby tam zůstali. Když tam vešli, sedli si na ulici města, ježto nikdo jich nechtěl pod střechu přijmouti.', 'Sd 19:16': 'Tu hle, nahodil se stařec, který se vracel s pole, ze své práce, za večera, který sám byl také z hor Efraimských, a sídlil pohostinu v Gabae. – Lidé oné krajiny byli totiž Benjaminovci. – ', 'Sd 19:17': 'Stařec pozdvihnuv oči a spatřiv člověka se svým nevelikým nákladem seděti na ulici města, řekl mu: „Odkud přicházíš a kam jdeš?"', 'Sd 19:18': 'On mu odpověděl: „Vyšli jsme z Betlema Judova a jdeme domů, do zadních končin hor Efraimských, odkud jsme vyšli do Betlema; nyní jdeme k domu Božímu, a nikdo nás nechce pod svou střechu přijmouti.', 'Sd 19:19': 'Ježto máme slámu i trávu na krmení oslů, jakož i chléb a víno pro mne, pro služebnici tvou i pro služebníka, který je se mnou, ničeho nepotřebujeme, jedině přístřeší."', 'Sd 19:20': 'Stařec mu odvětil: „Pokoj buď s tebou! Já dám všecko, čeho je třeba; toliko prosím, bys nezůstával na ulici."', 'Sd 19:21': 'I uvedl ho do domu svého, a nakrmil osly. Když pak si umyli nohy, zavedl je k hodům.', 'Sd 19:22': 'Když hodovali, když po namáhavé cestě pokrmem a nápojem těla posilňovali, přišli mužové onoho města, synové Belialovi – to jest nevázanci – obklíčili dům starcův, a počali, tlouci na dveře, volajíce na pána domu: „Vyveď muže, který vešel do domu tvého, ať ho zneužijeme!"', 'Sd 19:23': 'Stařec vyšed k nim pravil: „Nečiňte, bratři, nečiňte toho zla – jeť člověk ten mým hostem – a nechte toho nerozumu.', 'Sd 19:24': 'Mám dceru, pannu, a ten člověk má ženinu; vyvedu vám je, byste je ponížili a ukojili svého chtíče; jen za to vás prosím, byste takového zločinu proti přírodě na muži se nedopustili."', 'Sd 19:25': 'Nechtěli však souhlasiti s jeho slovy. Muž vida to, vyvedl k nim svou ženinu a dal jim ji, aby se s ní bavili. Oni jí celou noc zneužívali, ráno pak ji propustili.', 'Sd 19:26': 'Když se tedy rozednívalo, přišla žena ke dveřím domu, kde zůstával její muž, a tam klesla.', 'Sd 19:27': 'Když pak onen muž ráno vstal, a otevřel dveře, by se bral dále svou cestou – hle, ženina jeho ležela přede dveřmi s rukama rozpřaženýma na prahu.', 'Sd 19:28': 'On k ní mluvil, domnívaje se, že odpočívá: „Vstaň a pojďme!" Když však nic neodpovídala, poznal, že je mrtva, i vzal ji, položil na osla a vrátil se domů.', 'Sd 19:29': 'Když vešel do domu svého, uchopil meč, rozsekal mrtvé tělo ženy své i s kostmi na dvanáct dílů, kusů, a rozeslal je po všech končinách israelských.', 'Sd 19:30': 'Každý, kdo to spatřil, volal: „Nikdy nestala se taková věc v Israeli, od toho dne, kdy vyšli otcové naši z Egypta, až do dneška. Podejte úsudek, a usneste se, co činit."', 'Sd 20:1': 'Vyšli tedy všichni synové Israelovi od Danu až k Bersabe, i země Galaad, a shromáždili se jako jeden muž u Hospodina v Masfě.', 'Sd 20:2': 'Všechna knížata lidu, všechny kmeny Israelovy sešly se ve shromáždění lidu Božího, čtyři sta tisíc pěších bojovníků.', 'Sd 20:3': '– Benjaminovců nebylo tajno, že vytáhli synové Israelovi do Masfy. – Levita, manžel zabité ženy, byv otázán, kterak spáchána byla tak veliká nešlechetnost,', 'Sd 20:4': 'odpověděl: „Přišel jsem se svou manželkou do Gabay Benjaminovy, a uložil jsem se tam.', 'Sd 20:5': 'Tu hle, lidé onoho města obklíčili v noci dům, ve kterém jsem zůstával, chtíce mne zabíti, a pak trýznili mou ženu neuvěřitelnou, zběsilou chlípností, že konečně zemřela.', 'Sd 20:6': 'Uchopiv ji, rozsekal jsem ji na kusy a rozeslal jsem je po všech končinách země vaší; neboť nikdy se nestala v Israeli taková nešlechetnost a tak veliký hřích.', 'Sd 20:7': 'Všichni synové Israelovi jste zde; ustanovte, co máte činiti!"', 'Sd 20:8': 'Tu povstal všecek lid a jako jeden muž odpověděl: „Neodejdeme do stanů svých a nikdo nevejde do domu svého,', 'Sd 20:9': 'ale toto proti Gabae společně učiníme:', 'Sd 20:10': 'Ze všech kmenů israelských budiž vybráno po deseti ze sta, po stu z tisíce a po tisíci z deseti tisíc, by snášeli vojsku potraviny, abychom mohli bojovati proti Gabae Benjaminově a odplatiti jí za zločin, čeho zasluhuje."', 'Sd 20:11': 'I shromáždil se všecek Israel u města jako jeden muž, jednomyslně a s týmž úmyslem.', 'Sd 20:12': 'A poslali posly k veškerému kmeni Benjaminovu se vzkazem: „Proč se vyskytla taková ohavnost mezi vámi?', 'Sd 20:13': 'Vydejte ty lidi z Gabay, kteří onu hanebnost spáchali, by zemřeli a zlo by z Israele bylo vyhlazeno." Oni však nechtěli poslechnouti vzkazu bratří svých, synův Israelových,', 'Sd 20:14': 'ale ze všech měst území svého sešli se v Gabae, by jim pomohli proti všemu lidu israelskému bojovati.', 'Sd 20:15': 'Z Benjamina bylo napočítáno dvacet pět tisíců tasících meč kromě obyvatelů Gabay;', 'Sd 20:16': 'mezi nimi bylo sedm set mužů velmi silných, bojujících stejně levicí jako pravicí a kameny z praků s takovou jistotou házejících, že dovedli střeliti i vlas, aniž se chybili.', 'Sd 20:17': 'Israelských pak mužů tasících meč a připravených do boje, bez synů Benjaminových, bylo napočítáno čtyři sta tisíců.', 'Sd 20:18': 'Tito se zdvihli a přišli k domu Božímu, a tázali se Boha řkouce: „Kdo má v našem vojsku táhnouti první do boje proti synům Benjaminovým?" Hospodin jim odpověděl: „Juda budiž vůdcem vaším!"', 'Sd 20:19': 'Synové Israelovi tedy hned ráno vstali a položili se podle Gabay.', 'Sd 20:20': 'Odtud vytáhše do boje proti Benjaminovi počali dobývati města.', 'Sd 20:21': 'Synové Benjaminovi vyšedše z Gabay zabili onoho dne ze synův Israelových dvacet dva tisíce mužův.', 'Sd 20:22': 'Synové Israelovi důvěřujíce síle i počtu seřadili se znova k boji na témž místě, kde prve bojovali,', 'Sd 20:23': 'avšak tak, že dříve než vytáhli, plakali před Hospodinem až do noci a tázali se ho řkouce: „Máme znova dáti se do boje proti synům Benjaminovým, bratřím svým, či nikoliv?" On jim odpověděl: „Vystupte proti nim a začněte boj!"', 'Sd 20:24': 'Když tedy druhého dne synové Israelovi postoupili proti synům Benjaminovým do boje,', 'Sd 20:25': 'vytrhli synové Benjaminovi z bran Gabay, napadli je a zuřili mezi nimi takovým vražděním, že položili osmnáct tisíc mužů tasících meč.', 'Sd 20:26': 'Proto přišli všichni synové Israelovi do domu Božího, sedíce plakali před Hospodinem, postili se toho dne až do večera, obětovali mu celopaly a pokojné oběti,', 'Sd 20:27': 'a tázali se (ho) na svůj stav. Toho času byla tam Boží archa úmluvy,', 'Sd 20:28': 'a Finees, syn Eleazara, syna Áronova, byl správcem domu. Tázali se tedy Hospodina o radu řkouce: „Máme ještě vyjíti do boje proti synům Benjaminovým, bratřím svým, čí nechati toho?" Hospodin jim řekl: „Vytáhněte, neboť zítra je vydám do rukou vašich."', 'Sd 20:29': 'I položili synové Israelovi zálohy kolem města Gabay,', 'Sd 20:30': 'a vyvedli po třetí jako po prvé a po druhé vojsko proti Benjaminovi.', 'Sd 20:31': 'Avšak i synové Benjaminovi vypadli směle z města, pronásledovali daleko utíkající nepřátele, že z nich (něco) poranili, jako prvého a druhého dne, zabíjeli prchající po dvou cestách, z nichž jedna stoupala do Betelu a druhá do Gabay, a zabili asi třicet mužů.', 'Sd 20:32': 'Domnívali se totiž, že ustupují jako obyčejně. Oni však útěk uměle předstírali, uradivše se, že je zdánlivým svým útěkem vylákají od města na jmenované cesty.', 'Sd 20:33': 'Všichni synové Israelovi povstali tedy ze svých stanovišť a spořádali vojsko na místě, jež se zove Baaltamar. Také zálohy, které byly okolo města, počaly se pomalu ukazovati', 'Sd 20:34': 'a od západní strany města postupovati. Jiných (těch) deset tisíc mužů přeudatných z veškerého Israele lákalo obyvatele města k bojům. Tak nastal tuhý boj proti Benjaminovcům, kteří netušili, že jim nastává se všech stran záhuba.', 'Sd 20:35': 'I porazil je Hospodin před syny Israelovými a zabili z nich ono ho dne dvacet pět tisíc a sto mužů, vesměs to bojovníků, tasících meč.', 'Sd 20:36': 'Synové Benjaminovi tedy pozorujíce, že podléhají, počali utíkati. Vidouce to synové Israelovi, dali jim místo k útěku, aby se dostali k připraveným zálohám, které byli podle města položili.', 'Sd 20:37': 'Tito náhle ze záloh vyrazili, a zatím, co Benjamin před těmi, kdož ho bili, utíkal, vešli do města a vybili je ostřím meče.', 'Sd 20:38': 'Synové Israelovi těm, které byli postavili do záloh, prve uložili, by, jakmile se města zmocní, na znamení založili oheň, a kouřem do výše vystupujícím ukázali, že je město vzato.', 'Sd 20:39': 'Když to spatřili synové Israelovi, kteří byli v samém boji, – Benjaminovci totiž domnívajíce se, že utíkají, hnali se za nimi (tím) usilovněji a zabili z jejich vojska třicet mužů – ', 'Sd 20:40': 'když viděli vystupovati z města sloup kouře, a když i Benjamin se ohlédl a seznal, že je město vzato, že se plameny vznášejí vzhůru:', 'Sd 20:41': 'tu ti, kteří prve předstírali útěk, obrátili se čelem a velmi silně odpírali. Když to spatřili Benjaminovci, obrátili se na útěk', 'Sd 20:42': 'a dali se cestou k poušti; ale i tam je nepřátelé pronásledovali a také ti, kteří zapálili město, je napadli.', 'Sd 20:43': 'Tak se stalo, že byli s obou stran od nepřátel biti, a že nebylo konce vraždění. Byli poraženi, položeni na východní straně města Gabaa.', 'Sd 20:44': 'Těch, kteří byli na tom místě zabiti, bylo osmnáct tisíc mužů, vesměs velmi silných bojovníků.', 'Sd 20:45': 'Když to viděli ti, kdo z Benjamina zbyli, utekli do pustiny a dostali se až ke skále, která sluje Remmon. Také na tomto útěku zabili pět tisíc mužů z těch, kteří sem tam pobíhali rozprchše se rozličnými směry. A když utíkali dále, pronásledovali je a zabili opět jiné dva tisíce.', 'Sd 20:46': 'Tak se stalo, že bylo všech, kteří z Benjamina na různých místech padli, dvacet pět tisíc válečníků k bojům odhodlaných.', 'Sd 20:47': 'Zůstalo tedy z veškerého počtu Benjaminova těch, kteří mohli vyváznouti a utéci do pustiny, šest set mužů; zůstali na skále Remmon čtyři měsíce.', 'Sd 20:48': 'Synové Israelovi pak se vrátivše všecko, co ve městě zůstalo, od mužův až do dobytka mečem pobili; všechna města i vesnice Benjaminovy ztrávil hltavý plamen.', 'Sd 21:1': 'Synové Israelovi se též v Masfě zapřísáhli řkouce: „Žádný z nás nedá dcery své synům Benjaminovým za manželku."', 'Sd 21:2': 'I přišli všichni k domu Božímu, a sedíce před ním až do večera, počali velmi hlasitě kvíleti a plakati řkouce:', 'Sd 21:3': '„Proč, Hospodine, Bože Israelův, stalo se toto neštěstí ve tvém lidu, že dnes jeden kmen z nás zanikl?"', 'Sd 21:4': 'Druhého dne pak na úsvitě vstavše postavili oltář a přinesli tam celopaly a pokojné oběti.', 'Sd 21:5': 'A řekli: „Kdo ze všech kmenův israelských netáhl s vojskem Hospodinovým?" Zavázali se totiž velikou přísahou, když byli v Masfé, že budou zabiti, kteří tam snad nejsou.', 'Sd 21:6': 'Litujíce tedy synové Israelovi bratra svého Benjamina, počali říkati: „Zanikl jeden kmen z Israele!', 'Sd 21:7': 'Odkud vezmou manželky? Vždyť jsme všichni společně přisahali, že jim svých dcer nedáme!"', 'Sd 21:8': 'Proto pravili: „Kdo jsou ze všech kmenův Israelových ti, kteří nepřišli k Hospodinu do Masfy?" Tu hle, bylo shledáno, že obyvatelé galaadského Jabesu v onom vojště nebyli. – ', 'Sd 21:9': 'I tehdy, když byli v Silo, nikdo z nich tam nebyl nalezen. – ', 'Sd 21:10': 'Poslali tedy deset tisíc velmi statných mužův, a přikázali jim: „Jděte a pobijte obyvatele galaadského Jabesu ostřím meče, ženy i dítky jejich.', 'Sd 21:11': 'Tohoto však bude vám šetřiti: Vše, co je mužského rodu, a ženy, které muže poznaly, zabijte; ale panny zachovejte."', 'Sd 21:12': 'I byla nalezena v galaadském Jabesu čtyři sta panen, které nepoznaly mužského lože. Když je přivedli do ležení v Silo, v zemi Kanaan,', 'Sd 21:13': 'poslali (Israelité) posly k synům Benjaminovým, kteří byli na skále Remmon, a vzkázali jim, aby je přijali v pokoji.', 'Sd 21:14': 'Přišli tedy toho času synové Benjaminovi a byly jim dány manželky z dcer Jabesu galaadského; jiných však, které by jim mohli podobným způsobem dáti, nenalezli.', 'Sd 21:15': 'Všecek Israel tedy velmi se rmoutil a hořekoval, že byl vyhlazen jeden kmen z Israele.', 'Sd 21:16': 'I řekli starší: „Co učiníme ostatním, kteří nedostali manželek? Vždyť všecky ženy z kmene Benjaminova zahynuly.', 'Sd 21:17': 'Velikou péčí a nesmírnou pílí jest nám postarati se, aby nebyl jeden kmen z Israele vyhuben;', 'Sd 21:18': 'neboť svých dcer jim dáti nemůžeme jsouce vázáni přísahou a kletbou, kterou jsme vyjádřili (slovy): „Zlořečen buď, kdo by dal ze svých dcer Benjaminovi manželku!""', 'Sd 21:19': 'Uradili se tedy řkouce: „Hle, výroční slavnost Hospodinova je v Silu;" – to je severně od města Betelu, východně od cesty, jdoucí z Betelu do Sichemu, a jižně od města Lebony. – ', 'Sd 21:20': 'A přikázali synům Benjaminovým: „Jděte a ukryjte se ve vinicích;', 'Sd 21:21': 'a když uvidíte, že dcery silské kráčejí k obvyklým tancům, vyjděte rychle z vinic, každý uchvať si z nich svou manželku, a odejděte do území Benjaminova.', 'Sd 21:22': 'Až pak přijdou otcové jejich nebo bratři, a počnou na vás žalovati a vésti při, řekneme jim: „Slitujte se nad nimi, neboť neuchvátili jich jako činívají válečníci, vítězové, ale nedali jste, když vás za ně prosili; vy jste se tedy provinili."', 'Sd 21:23': 'Učinili tedy synové Benjaminovi, jak jim bylo rozkázáno; kolik jich bylo, tolik manželek uloupili si z tančících, odešli do území svého, postavili si města a usadili se v nich.', 'Sd 21:24': 'Také synové Israelovi navrátili se po kmenech a čeledích domů. V oněch dnech nebylo v Israeli krále, ale každý činil, co pokládal za dobré.'}