{'Oz 1:1': 'Slovo Hospodinovo, jehož se dostalo Oseášovi, synu Beeriho, za dnů Oziáše, Joatana, Achaza, Ezechiáše, králů judských, a za dnů Jeroboama, syna Joasova, krále israelského.', 'Oz 1:2': 'Počátek řečí Hospodinových k Oseášovi. Hospodin řekl Oseášovi: „Jdi, vezmi si ženu smilnou, a [učiň si] děti smilství; neboť země ustavičně smilníc (vzdaluje se) od Hospodina."', 'Oz 1:3': 'Odešel tedy a pojal Gomeru, dceru Debelaimovu. I počala a porodila mu syna.', 'Oz 1:4': 'Tu řekl mu Hospodin: „Dej mu jméno Jezrahel; neboť ještě maličko, a krev, prolévanou v Jezrahelu, potrestám na rodu Jehuově; konec učiním království domu Israelova.', 'Oz 1:5': 'V ten den rozdrtím luk Israelův v údolí Jezrahelském."', 'Oz 1:6': 'Když počala opět a porodila dceru, řekl mu (Hospodin): „Dej jí jméno „Nepolitovaná"; neboť již nebudu dále míti slitování s domem Israelovým, ale venkoncem na ně zapomenu.', 'Oz 1:7': 'Nad domem Judovým pak se slituji, a vysvobodím je skrze Hospodina, Boha jejich; avšak nevysvobodím jich lukem nebo mečem, ani válčením, ani koňmi a jezdci."', 'Oz 1:8': 'Když odstavila „Nepolitovanou", počala (opět) a porodila syna.', 'Oz 1:9': 'Tu řekl (Hospodin): „Dej mu jméno „Ne-můj-lid"; neboť vy (již) nejste můj lid a já nejsem váš!"', 'Oz 1:10': 'Ale synů Israelových bude (zase) jako písku mořského, který nemůže býti změřen ani sečten. A na místě, kde jim bylo říkáno: „Vy nejste lid můj!" bude jim říkáno: „Synové Boha živého."', 'Oz 1:11': 'Shromáždí se synové Judovi a synové Israelovi spolu, ustanoví sobě hlavu jednu, a vystoupí ze země; neboť veliký to bude den Jezrahel.', 'Oz 2:1': '(Tehdy) říkejte svým bratřím: „Lid můj" a své . sestře: „Politovaná."', 'Oz 2:2': 'Čiňte výtky své matce, čiňte (jí) výtky, neboť není ona mou ženou a já mužem jejím. Ať odstraní smilství svá s tváře a svá cizoložství s prsů svých.', 'Oz 2:3': 'Sice ji svleku do naha a pohodím ji jako v den jejího narození; sice udělám z ní pustinu a obrátím ji v zemi bezcestnou a dám jí zahynouti žízní.', 'Oz 2:4': 'A nad syny jejími se neslituji, proto že jsou to synové smilstev.', 'Oz 2:5': 'Smilnila totiž matka jejich, hanbu si utržila ta, jež počala je. Řeklať: „Poběhnu za milenci svými, neboť od nich mám svůj chléb a vodu, vlnu svou i len svůj, olej svůj a nápoj svůj. "', 'Oz 2:6': 'Protož – aj – já oplotím cestu tvou trním, ohradím ji plotem, že svých stezek nenalezne.', 'Oz 2:7': 'Až se rozběhne za svými milenci, nedohoní jich, až jich bude hledat, nenajde jich. I řekne: „Nuže, vrátím se k prvnímu muži svému, byloť mi lépe tehdy nežli nyní. "', 'Oz 2:8': 'Ta tedy nechce uznat, že já jsem dal jí obilí a víno a olej, a stříbro a zlato, jehož množství jsem jí dal – toho použili k bohoctě Baalově.', 'Oz 2:9': 'Proto vezmu zase zpět své obilí v čas jeho, a víno své v dobu jeho, a vlnu svou a len svůj, jež přikrývaly hanbu její.', 'Oz 2:10': 'Poté odkryjí bláznovství její před očima milenců jejích; a nikdo ji nevytrhne z ruky mé.', 'Oz 2:11': 'A konec učiním vší radosti její, slavnostem jejím, novým měsícům jejím, sobotám jejím, všem svátkům jejím.', 'Oz 2:12': 'Zpustoším vinici její i fíkoví její, o nichž řekla: „Výdělky moje jsou to, které mi dali milenci moji!" Obrátím ji v houštinu, že žráti ji bude polní zvěř.', 'Oz 2:13': 'Potrestán na ní dny Baalů, kdy zapalovala (jim) kadidlo, kdy se šňořila svým kroužkem, svým šperkem, kdy chodívala za svými milovníky. A na mne zapomněla, praví Hospodin.', 'Oz 2:14': 'Protož aj, já ji přivábím, vyvedu ji na poušť, a mluviti jí budu k srdci.', 'Oz 2:15': 'A z toho místa dám jí vinice její, z údolí pak Achor učiním bránu naděje; i bude tam zpívati jako za dnů mládí svého, jako za dnů, kdy vycházela z Egypta.', 'Oz 2:16': 'V den ten – dí Hospodin – volati na mne bude: „muži můj" a již nebude volati na mne: „Baale můj".', 'Oz 2:17': 'Vzdálím jména Baalů z úst jejích, a nevzpomene již na jméno jejich.', 'Oz 2:18': 'Učiním k vůli vám smlouvu ten den se zvěří polní, s ptactvem nebeským, i s drobnou zvířenou pozemskou; luk a meč, vůbec zbroj vyhladím ze země, a zjednám jim bezstarostný spánek.', 'Oz 2:19': 'I zasnoubím tě sobě na věky, zasnoubím tě sobě v právu a v spravedlnosti, v milosrdenství a slitováních.', 'Oz 2:20': 'A zasnoubím tě sobě ve věrnosti, i poznáš, že já (jsem) Hospodin.', 'Oz 2:21': 'V ten den budu milostiv, praví Hospodin, budu milostiv nebesům, a ona budou milostiva zemi.', 'Oz 2:22': 'Země pak bude milostiva pšenici, vínu a oleji, a tyto budou milostivy Jezrahelu.', 'Oz 2:23': 'I budu si ji v zemi štípiti, slituji se nad Nepolitovanou,', 'Oz 2:24': 'a řeknu Nemémulidu: „Lid můj jsi ty", on pak řekne: „Bůh můj jsi ty."', 'Oz 3:1': 'I řekl mně Hospodin: „Ještě (jednou) jdi a miluj ženu, milovanou od jiného, cizoložnou, jako miluje Hospodin syny Israelovy, kdežto oni vzhledají k bohům cizím, a milují koláče z vinných hroznů."', 'Oz 3:2': 'I koupil jsem si ji za patnácte stříbrných a za půl druhého koru ječmene.', 'Oz 3:3': 'A řekl jsem jí: „Mnoho dní zůstaneš mou, nebudeš smilniti, budeš bez (jiného) muže, a já chovati se budu taktéž vůči tobě.', 'Oz 3:4': 'Neboť mnoho dní zůstanou synové Israelovi bez krále a bez knížete, bez oběti a bez oltáře, bez efodu a bez terafim.', 'Oz 3:5': 'Poté však obrátí se synové Israelovi, a hledati budou Hospodina, Boha svého, jakož i Davida, krále svého; a s třesením budou objímati Hospodina a dobra jeho za posledních dnů."', 'Oz 4:1': 'Slyšte slovo Hospodinovo, synové Israelovi, neboť soud má Hospodin s obyvateli země (této). Neb není poctivosti, není lásky, a není znalosti Boha v zemi.', 'Oz 4:2': 'Křivá přísaha, podvod a vražda, krádež a cizoložství rozmohlo se, a krveprolití stíhá krveprolití.', 'Oz 4:3': 'Proto kvílí země a chřadnou všichni její obyvatelé s polní zvěří i s ptactvem nebeským; ano i ryby mořské lekají.', 'Oz 4:4': 'Nikdo však nesmí výtky činit, nikdo nesmí kárán býti, neboť lid tvůj jest jako ti, kteří s knězem se prou.', 'Oz 4:5': 'Padneš za dne a padne také prorok s tebou; v noci dám zahynouti tvé matce.', 'Oz 4:6': 'Hyne můj národ, protože nemá znalosti; poněvadž jsi ty zavrhl znalost, zavrhu (i já) tebe, abys nebyl mým knězem; a že jsi (ty) zapomněl na zákon Boha svého, zapomenu na tvé syny také já.', 'Oz 4:7': 'Kolik jich bylo, tolik jich hřešilo proti mně; slávu jejich v potupu proměním.', 'Oz 4:8': 'Z hříchů lidu mého se živí, a po nepravosti jejich lační.', 'Oz 4:9': 'I bude jako lidu, tak i knězi: potrestám na něm cesty jeho, a myšlení jeho odplatím jemu.', 'Oz 4:10': 'I budou jísti a nenasytí se, budou smilniti, ale neukojí se, ježto Hospodina opustili zatvrzele.', 'Oz 4:11': 'Smilství, víno a opilství berou rozum.', 'Oz 4:12': 'Lid můj dřeva svého se dotazuje, hůl jeho podává mu zprávu; neboť duch smilství oklamal je, že smilstvem vzdalují se od svého Boha.', 'Oz 4:13': 'Na vrších hor obětují, na pahorcích zapalují vonidla, pod dubem, pod topolem a terebintem, neboť příjemný jest jeho stín; proto smilní vaše dcery, a nevěsty vaše cizoloží.', 'Oz 4:14': 'Nebudu trestati dcer vašich, že smilní, ani nevěst vašich, že cizoloží, poněvadž (tito) sami s nevěstkami obcují a s posvátnými ženkami obětují. Lid nerozumný vezme za své.', 'Oz 4:15': 'Smilníš-li ty, Israeli, ať nehřeší aspoň Juda! Nechoďte do Galgaly, neputujte do Betavenu, aniž (tam) přisahejte: „Jakože živ jest Hospodin!"', 'Oz 4:16': 'Neboť jako zbujná kráva uchýlil se Israel; nyní je pásti bude Hospodin jako berana na širé pláni.', 'Oz 4:17': 'Spřežen s modlami jest Efraim, nechej ho!', 'Oz 4:18': 'Odlišné jsou hody jejich, ustavičně smilní, zkázu přiváděti jest rozkoší ochránců jeho.', 'Oz 4:19': 'Přiváže si jej vítr ke svým křídlům, a hanbu míti budou ze svých obětí.', 'Oz 5:1': 'Slyšte to, kněží, pozor měj, dome Israelův, dome. královský, poslouchej, neboť proti vám soud jest; protože osidlem staly jste se hlídce, a sítí rozestřenou na hoře Tabor.', 'Oz 5:2': 'Obětmi klesli jste hluboko, já však jsem karatel všech jich.', 'Oz 5:3': 'Známť já Efraima a Israel není mi skryt; ano, smilní nyní Efraim, poskvrňuje se Israel.', 'Oz 5:4': 'Myšlení jejich (jim) nedají, aby se navrátili k Bohu svému; neboť ducha smilstva mají v sobě a Hospodina nepoznávají.', 'Oz 5:5': 'Svědčí zpupnost Israelova proti němu, Israel i Efraim padnou pro nepravost svou, a také Juda padne s nimi.', 'Oz 5:6': 'Se svým bravem a se svým skotem půjdou hledati Hospodina, ale nenajdou ho, vzdálil se od nich.', 'Oz 5:7': 'Hospodinovi se zpronevěřili, neboť cizoložňat naplodili, nyní měsíc je polkne i s majetkem jejich.', 'Oz 5:8': 'Trubte na troubu v Gabae, na polnici v Ramě, trubte na poplach v Betavenu, za tvými zády, Benjamine.', 'Oz 5:9': 'Efraim zpuštěním bude v den trestu. Pokolením Israelovým oznamuji jistou věc:', 'Oz 5:10': 'Knížata judská jsou jako ti, kteří mezníky překládají; vyleji na ně jako vodu hněv svůj.', 'Oz 5:11': 'Nátisk trpí Efraim, zlomen jest bezprávím, neboť dal se do běhu za neřády.', 'Oz 5:12': 'Ale já jsem jako mol Efraimovi, a jako houba domu Judovu.', 'Oz 5:13': 'Tu uzřel Efraim svůj neduh a Juda svoje pouto; i odešel Efraim k Assurovi a poslal ke králi mstiteli; ale on nemůže zhojiti vás, aniž může z pout vás rozvázati.', 'Oz 5:14': 'Jsemť jako lev já Efraimovi, a jako lvíče domu Judovu; já, já uchvátím a odejdu, vezmu a nebude, kdo by vytrhl.', 'Oz 5:15': 'Půjdu a vrátím se na své místo, dokud nezemdlíte a nebudete hledati mé tváře.', 'Oz 6:1': 'V tísni své snažně budou mne hledat (řkouce) : Pojďte, a vraťme se k Hospodinu;', 'Oz 6:2': 'onť (nás) rozšlehal, a uzdraví nás, poranil, a vyhojí nás.', 'Oz 6:3': 'Navrátí nám život po dvou dnech, třetího dne vzkřísí nás, a žíti budeme před jeho tváří. Poznejme, o to usilujme, abychom poznali Hospodina; jako zora jistě on vysvitne, přijde nám jako déšť ranní, a jako déšť pozdní na zemi.', 'Oz 6:4': 'Jak s tebou naložit, Efraime? Jak s tebou naložit, Judo? Vaše láska jest jako ranní mráček, a jako rosa, která záhy prchá.', 'Oz 6:5': 'Proto jsem prorokům kázal, by tesali (je), zabíjel jsem je slovy úst svých, a že tě trestám, jak slunce bylo jasno.', 'Oz 6:6': 'Neboť lásku jsem chtěl a ne obět, znalost Boha spíše než celopaly.', 'Oz 6:7': 'Oni však jako Adam porušili smlouvu, tam se mně zpronevěřili.', 'Oz 6:8': 'Galaad jest město zločinců, potřísněné stopami krve.', 'Oz 6:9': 'Jest jako jícny lupičů, je druhem kněží, kteří zabíjejí na cestě chodce ze Sichemu; ano, hanebnost páchají.', 'Oz 6:10': 'V Betelu viděl jsem věc hroznou: tam smilní Efraim, poskvrňuje se Israel.', 'Oz 6:11': 'Ale také, Judo, připravím žeň tobě, až obrátím osud lidu svého, až uzdravím Israele.', 'Oz 7:1': 'Ukázala se nepravost Efraimova, jakož i zloba Samaře. Neboť páchají podvod, zloději loupí (v domech) a lotři na ulicích.', 'Oz 7:2': 'Nemyslí na to, že vím o veškeré zlobě jejich; nyní obklíčily je zločiny jejich, mám je před očima.', 'Oz 7:3': 'Ve své zlobě obveselují krále, a ve svém lichocení knížata.', 'Oz 7:4': 'Všichni cizoloží; jsou jako pec, zapálená od pekaře; přestala obec maličko mísit, až zkynulo všecko těsto.', 'Oz 7:5': 'V den krále našeho knížata vztekají se z vína, (král) vztahuje svou ruku s posměvači.', 'Oz 7:6': 'Ano oddali se mu se srdcem jako pec (rozníceným), když jim úklady činili; celou noc spal pekař jejich, ráno jest on rozpálen jak oheň plamene.', 'Oz 7:7': 'Všichni rozpálili se jak pec; vladaře své pohltili. Všichni králové jejich padli, není mezi nimi, kdo by volal ke mně.', 'Oz 7:8': 'Efraim jest mezi pohany, on směšuje se s nimi; z Efraima stal se podpopelný chléb, jenž nebyl obrácen.', 'Oz 7:9': 'Užírají cizáci mu sílu, on však toho nevidí, i šediny vysuly se na něm, on však o tom neví.', 'Oz 7:10': 'Ponížena jest Israelova zpupnost, před očima jeho; a (přece) se nevracejí k Hospodinu, Bohu svému, a nehledají ho přes to všecko.', 'Oz 7:11': 'Z Efraima stala se takořka holubice svedená, nemající rozumu; Egypt vzývají, k Assyřanům odcházejí.', 'Oz 7:12': 'Až (tam) odejdou, roztáhnu na ně síť svou; jako ptáka nebeského strhnu je, bíti je budu, jak bylo i oznámeno obci jejich.', 'Oz 7:13': 'Běda jim, že odstupují ode mne! Kletba na ně, že se mi zpronevěřují! Já jsem je vysvobozoval, oni však mluví proti mně lži.', 'Oz 7:14': 'A nevolají ke mně ze srdce svého, ale vyjí na svých lůžkách; pšenici a víno přežvykují, odstupují ode mne.', 'Oz 7:15': 'Já jsem je (přece) vyučil, posilnil ramena jejich, oni však vymýšlejí proti mně zlé věci.', 'Oz 7:16': 'Chtějí býti zase beze jha; jsou jako lučiště klamavé, padnou mečem knížata jejich, pro zuřivost jazyka jejich, to jest pro posměch v Egyptské zemi.', 'Oz 8:1': 'K ústům svým přilož si polnici! Jako sup (se vznáší) nad domem Hospodinovým; neboť přestupují mou smlouvu a zákon můj ruší.', 'Oz 8:2': 'Vzývají mne: „Bože můj!" Znám tebe, Israeli.', 'Oz 8:3': 'Zavrhl Israel dobré, (proto) nepřítel bude ho stíhat.', 'Oz 8:4': 'Oni ustanovují krále, ale ne ze mne, (ustanovují) knížata, kterých neznám; ze svého stříbra a zlata dělají si modly, na svou zkázu.', 'Oz 8:5': 'Odporné jest (mi) tvé tele, Samaři, roznítil se hněv můj na ně; dlouho-li (ještě) nebudou schopni, aby čisti byli?', 'Oz 8:6': 'Neboť i ono jest z Israele, řemeslník je udělal, a není to Bůh. Ano, pavučinou bude samařské tele!', 'Oz 8:7': 'Ježto vítr rozsívají, bouři budou klidit; stébla stojícího nebudou míti, klas nedá mouky, a dá-li, cizáci ji shltnou.', 'Oz 8:8': 'Sežrán jest Israel; stal se nyní mezi národy jakousi nečistou nádobou.', 'Oz 8:9': 'Neboť oni odebrali se k Assurovi. (Kdežto) divoký osel zůstává si v samotě, Efraim dary dává milcům.', 'Oz 8:10': 'Ať si však za mzdu najímají pohany: nyní ještě jich nerozptýlím, i odpočinou si maličko pod břemenem krále i knížat.', 'Oz 8:11': 'Ano, nadělal Efraim mnoho oltářů na hřích; oltáře staly se mu (prostředkem) ke hříchu.', 'Oz 8:12': 'Píši-li mu mnohonásobná svá přikázání, jsou za cosi cizího pokládána.', 'Oz 8:13': 'Přinášejí-li žertvy, obětují-li maso a jedí: Hospodin ho nepřijímá; nyní vzpomene na nepravost jejich, a navštíví hříchy jejich: bude jim navrátit se do Egypta.', 'Oz 8:14': 'Protože zapomněl Israel na svého tvůrce, že nastavěl modlářských chrámů, a protože Juda vystavěl mnoho hrazených měst: pošlu oheň do měst jeho, i sežere domy jeho.', 'Oz 9:1': 'Zanech radosti, Israeli, upusť od svého pohanského veselí! Vždyť smilně vzdaluješ se Boha svého, máš zálibu ve mzdě (za to) na všech pšeničných humnech.', 'Oz 9:2': 'Humno a lis nebude jich živit, víno je zklame.', 'Oz 9:3': 'Nebudou bydliti v zemi Hospodinově, navrátí se Efraim do Egypta, a v Assyrii věci nečisté jísti bude.', 'Oz 9:4': 'Nebudou obětovati Hospodinu vína, nebudou se líbiti jemu; oběti jejich jako chléb truchlících budou: všichni, kteří jej budou jísti, poskvrní se; neboť chléb jejich bude jen pro hlad jejich, nevejde do domu Hospodinova.', 'Oz 9:5': 'Co činiti budete v den slavný, v den svátku Hospodinova?', 'Oz 9:6': 'Neboť aj – až odejde ze země zpustošené, Egypt je shromáždí, Memfis je pohřbí; vzácnosti ze stříbra jejich kopřiva děditi bude, hloží (poroste) ve stanech jejich.', 'Oz 9:7': 'Přišly doby navštívení, přišly doby odplaty – zvíte, Israelští, že se blázní prorok, že rozumu pozbývá muž osvícený – pro množství tvé nepravosti, pro množství nerozumu.', 'Oz 9:8': '(Jako) zvěd se chová Efraim k Bohu mému: prorokovi klade osidlo k pádu na všech cestách jeho, nesmyslné nástrahy mu klade i v domě Boha jeho.', 'Oz 9:9': 'Hluboce zhřešili jako kdysi v Gabae; vzpomene Bůh na nepravost jejich, navštíví hříchy jejich.', 'Oz 9:10': 'Jako hrozny na poušti našel jsem Israele, jako první ovoce fíku [na vrcholku jeho] viděl jsem otce jejich. Oni, když přišli k Beelfegorovi, oddali se hanbě; staly se z nich ohavy jako to, co milovali.', 'Oz 9:11': 'Efraim. jako ptáče odletěla sláva jeho, že nebylo porodů, ani mateřství, ani početí.', 'Oz 9:12': 'Odchovají-li své syny: bezdětné je učiním, že nezbude člověka; neboť běda i jim, až se vzdálím od nich!', 'Oz 9:13': 'Efraim, jak jsem viděl, byl (jako) Tyrus založený v kráse; a Efraim vyvádí na popravu syny své.', 'Oz 9:14': 'Dej jim, Hospodine – co bys jim měl dáti?– dej jim lůna bez dítek a vyprahlé prsy.', 'Oz 9:15': 'Všecky nešlechetnosti jejich vybuchují v Galgale; ano, tam jsem je počal mít v nenávisti; pro zlobu skutků jejich z domu svého vyvrhnu je; nebudu jich už milovati, všecka knížata jejich jsou odpadlíci.', 'Oz 9:16': 'Udeřen jest Efraim, kořen jejich vyschl, ovoce žádného nedají; i když děti zplodí: na smrt vydám přemilé (plody) života jejich.', 'Oz 9:17': 'Zavrhl je Bůh můj, protože ho neposlechli, i budou tuláky mezi národy.', 'Oz 10:1': 'Vinným kmenem, ratolestným byl Israel, podle toho dával také ovoce; čím více měl ovoce, tím více stavěl oltářů, čím více mu půda plodila, tím více si dělal model.', 'Oz 10:2': 'Rozděleno jest jejich srdce, nyní zahynou; onť poláme modly jejich, poplení oltáře jejich.', 'Oz 10:3': 'Řeknou-li nyní: „Nemáme krále?" Nebojíme-li se Hospodina, král – co nám dobrého může učiniti?', 'Oz 10:4': 'Mluvit slova neužitečného snu, vcházeti ve smlouvy – a trest poroste jako plevel na záhonech polních.', 'Oz 10:5': 'O tele v Bet-avenu bojí se obyvatelé samařští, ano, kvílí nad ním jeho lid, chvějí se o ně kněží jeho, pro jeho bohatství, že se od něho odstěhovalo.', 'Oz 10:6': 'Neb i ono do Assuru odneseno bude v dar králi mstiteli; potupu si utrží Efraim, zahanben bude Israel ve svých plánech.', 'Oz 10:7': 'Samar způsobila, že král její zmizí jako pěna na povrchu vody.', 'Oz 10:8': 'Zkaženy budou modlářské výšiny, hřích Israelův, trní a hloží bude bujeti na oltářích jejich; tehdy řeknou horám: „Přikryjte nás!" a pahorkům: „Padněte na nás!"', 'Oz 10:9': 'Ode dnů Gabay hřešil Israel, tam se postavili (v důvěře, že) nepostihne jich v Gabae válka proti zločincům!', 'Oz 10:10': 'Podle žádosti své (spravedlnosti) trestati je budu, seberou se na ně národové, když budou trestáni pro dvě nepravosti své.', 'Oz 10:11': 'Efraim jest jalovice naučená ráda mlátit, ale já přejdu přes krásnou její šíji, zapřáhnu Efraima, orati bude Juda, půdu kypřiti bude sobě Jakob.', 'Oz 10:12': 'Sijte sobě podle spravedlnosti, žněte podle lásky (k bližnímu); založte si novou roli; jeť čas k tomu, byste hledali Hospodina, až by přišel ten, jenž učit vás bude spravedlnosti.', 'Oz 10:13': 'Zaorali jste bezbožnost, nepravost jste žali, jedli jste úrodu lži. Protože jsi doufal v cesty své, ve množství svých junáků,', 'Oz 10:14': 'povstane válečný ryk v tvém lidu, všecka tvoje opevnění zpuštěna budou, jako zpuštěn byl Salmana od domu toho, jenž soudil Baala v den boje, když matka i se syny byla rozbita.', 'Oz 10:15': 'Tak učinil vám Betel pro zlobu nepravostí vašich. Jako jitro míjí, (tak) pomine král israelský.', 'Oz 11:1': 'Když byl Israel (ještě) dítě, zamiloval jsem si ho, a z Egypta povolal jsem syna svého.', 'Oz 11:2': 'Čím více na ně volali, tím více se jich vzdalovali; Baalům obětovali, modlám pálili kadidlo.', 'Oz 11:3': 'A já byl jsem jako pěstoun Efraimovi, nosil jsem je na ramenech svých, ale nepoznali, že jsem je ošetřoval.', 'Oz 11:4': 'Pouty blahovůle táhl jsem je, vazbami lásky; pozdvihl jsem takořka ohlavu na čelistech jejich, a schyloval jsem se k němu, aby měl co jísti.', 'Oz 11:5': 'Nevrátí se do Egyptské země, ale Assur, ten bude králem jeho, protože se nechtěli obrátit (ke mně).', 'Oz 11:6': 'Meč počne v městech jeho, a stráví vyvolence jeho, zhltá hlavy jejich.', 'Oz 11:7': 'Lid můj bude čekat na můj návrat, ale jho bude vloženo na něho spolu, které nebude odňato.', 'Oz 11:8': 'Jak bych tě mohl vydati na pospas, Efraime? Budu tě chrániti, Israeli! Jak bych mohl naložit s tebou jako s Adamou, učinit tobě jako Seboimu? Srdce mé obrací se ve mně, soucit můj spolu jest roznícen.', 'Oz 11:9': 'Neučiním podle žáru hněvu svého; nebudu déle Efraima bíti, neboť Bůh jsem já a ne člověk; Svatý uprostřed tebe, nevejdu do města.', 'Oz 11:10': 'Za Hospodinem choditi budou, (jenž) jako lev bude řváti; ano, on bude řváti, že báti se budou obyvatelé Západu.', 'Oz 11:11': 'A uletí jako pták z Egypta, jako holubice z Assyrské země, i usadím je v domech jejich, praví Hospodin.', 'Oz 11:12': 'Oplétá mne neupřímností Efraim a lstivostí dům Israelův; ale Juda chodí s Bohem příkladně a se Svatým věrně.', 'Oz 12:1': 'Efraim pase vítr a honí se za žhavým vichorem; celý den množí nicotnost a marnost: smlouvu činí s Assyřany a. olej do Egypta odvádí.', 'Oz 12:2': 'Spor má Hospodin s Judou, trestati bude Jakoba, podle cest a činů jeho odplatí jemu.', 'Oz 12:3': '„V matčině lůně podtrhl (Jakob) svého bratra, a ve své síle utkal se s andělem.', 'Oz 12:4': 'Zápolil s andělem, nabyl vrchu, úpěnlivě ho prosil. V Betelu jej našel, a tam mluvil s námi.', 'Oz 12:5': '– (Byl to) Hospodin, Bůh zástupů, „Hospodin" památné jest jeho jméno. – ', 'Oz 12:6': 'A ty pomocí Boha svého se vrátíš, dbej skutků milosrdenství a spravedlnosti, a doufej v Boha svého vždycky."', 'Oz 12:7': 'Chanaaňan – v ruce jeho falešná váha, miluje podvod,', 'Oz 12:8': 'Efraim říká: „Přece však jsem zbohatl, zjednal jsem si majetek; v žádné práci mé nelze najít nepravosti, kterou byl bych zhřešil."', 'Oz 12:9': 'A já jsem Hospodin, Bůh tvůj, od země Egyptské; zase tě usadím ve stanech jako za dnů svátečních!', 'Oz 12:10': 'Mluvil jsem k prorokům, já vidění (jejich) jsem rozmnožoval a dával jsem je ničiti skrze proroky', 'Oz 12:11': 'spolu s nicotnými modlami. Není z nich nic než nicota. V Galgale býkům obětovali; také z oltářů jejich budou (jen) hromady na polních brázdách.', 'Oz 12:12': '„Utekl Jakob do krajiny Syrské, a sloužil Israel pro ženu, pro ženu hlídal (stáda).', 'Oz 12:13': 'Skrze proroka pak vyvedl Hospodin Israele z Egypta; skrze proroka zachován byl."', 'Oz 12:14': 'K hněvu [mne] popudil Efraim ukrutnými skutky svými: krev jeho na něho přijde, potupu jeho odplatí mu jeho Pán.', 'Oz 13:1': 'Když mluvíval Efraim, hrůza jímala Israele; ale provinil se v baalovi; proto jest po něm veta.', 'Oz 13:2': 'A nyní hřeší dále, učinili sobě slitinu ze svého stříbra, podobnou modlám. Dílo řemeslníků je to všecko, a o těch oni říkají: „Obětujte, lidé, ctitelé telat!"', 'Oz 13:3': 'Protož budou jako ranní mlha, jako rosa záhy pomíjející, jako plevy vichrem zachvácené z humna, a jako dým z komína.', 'Oz 13:4': 'A přece já Hospodin jsem Bůh tvůj z Egyptské země: Boha mimo mne neznáš, a není vysvobození mimo mne.', 'Oz 13:5': '(Jen) já jsem se ujal tebe na poušti v zemi pusté;', 'Oz 13:6': 'podle svých pastev byli nasyceni; byvše nasyceni zdvihli své srdce a zapomněli na mne.', 'Oz 13:7': 'I budu jim já jako lev, jako pardal na cestě Assyřanů.', 'Oz 13:8': 'Napadnu je jako medvědice, které pobrali mladé, roztrhám vnitřnosti jater jejich, strávím je tam jako lev – polní zvěř je roztrhá.', 'Oz 13:9': 'Bude to tvá zkáza, Israeli, toliko já bych mohl pomoci tobě.', 'Oz 13:10': 'Kde jest král tvůj, aby zvláště nyní zachránil tě ve všech tvých městech!? (Kde jsou) soudcové tvoji, o nichž jsi řekl: „Dej mi krále a knížata!?"', 'Oz 13:11': 'Dávám tobě krále ve hněvu svém, a odnímám (je) ve svém rozhořčení.', 'Oz 13:12': 'Zavázána jest nepravost Efraimova, uschován jest jeho hřích.', 'Oz 13:13': 'Přijdou (sice) na něho bolesti porodní, (ale) bude to nemoudré dítě; neboť nedostaví se pak k východu z lůna.', 'Oz 13:14': 'Z moci smrti měl bych vysvoboditi je, ze smrti je vykoupiti? Mám býti smrtí tvou, ó smrti, zkázou tvou, říše mrtvých? Lítost skryta jest mým očím.', 'Oz 13:15': 'Protože on bratry rozdvojuje, přivede Hospodin žhavý vítr, od pouště vystupující; i vysuší prameny jeho, dá vyschnouti zřídlům jeho, a on – rozchvátí poklad všeho vzácného majetku (jeho).', 'Oz 14:1': 'Samař zkázou pykati bude za to, že ke hněvu popudila Boha svého; mečem padnou: děti jejich budou rozráženy a těhotné ženy jejich rozparovány.', 'Oz 14:2': 'Vrať se, Israeli, k Pánu Bohu svému, neboť padl jsi (do bídy) svou nepravostí.', 'Oz 14:3': 'Vezměte s sebou slova (modlitby) na cestu návratu k Hospodinu, řkouce mu: „Sejmi všelikou nepravost, a přijmi (naše) dobré činy: místo býčků své rty dáme v obět.', 'Oz 14:4': 'Assyr nás nebude vysvobozovat, na koně sedat již nebudeme, ani bohy zvát díla svých rukou, najdeť u tebe soucitu sirotek."', 'Oz 14:5': '„Vyléčím rány (odpadu) jejich, milovat budu je dobrovolně, neboť se odvrátí hněv můj od nich.', 'Oz 14:6': 'Budu rosou Israelovi, že bude kvésti jako lilie, a v kořen hnát jak (stromy) Libanu.', 'Oz 14:7': 'Rozloží se ratolesti jeho, jako oliva bude se stkvíti, a vůně jeho jako (vůně) Libanu.', 'Oz 14:8': 'Zase budou sedět ve stínu jeho, (se zdarem) pěstiti budou pšenici, kvésti budou jako vinice, a mít slávu jak víno libanské.', 'Oz 14:9': 'Efraimu nic již nebudou modly, já budu sluchem i zrakem jej provázet, já, že bude jak cypřiš vždy zelený; ode mne že má plody své, uzná."', 'Oz 14:10': 'Kdo jest moudrý, kéž rozumí těmto věcem, a kdo jest rozumný, kéž je pozná! Neboť přímé jsou cesty Hospodinovy, spravedlivci (bezpečně) chodí po nich, ale bezbožní padají na nich.'}