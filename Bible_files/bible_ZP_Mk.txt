{'Mk 1:1': 'ZAČÍNÁ SE evangelium Ježíše Krista. ', 'Mk 1:2': 'Jak jest psáno v proroku Izaiášovi: »Hle, posílám svého posla před tvou tváří, který ti připraví cestu;', 'Mk 1:3': 'hlas volajícího na poušti: „Připravte cestu Páně, vyrovnávejte mu stezky“«,', 'Mk 1:4': 'objevil se Jan Křtitel na poušti a kázal křest pokání na odpuštění hříchů.', 'Mk 1:5': 'I vycházela k němu celá Judska země a všichni Jeruzalémští a dávali se od něho křtíti v řece Jordánu, vyznávajíce své hříchy.', 'Mk 1:6': 'Jan byl oblečen oděvem z velbloudí srsti, měl kožený pás kolem boků a jedl kobylky a polní med.', 'Mk 1:7': 'Kázal: „Přichází za mnou kdosi mocnější než já, jemuž nejsem hoden skloně se rozvázati řemínek u sandálů.', 'Mk 1:8': 'Já jsem vás pokřtil vodou, ale on vás pokřtí svatým Duchem.“', 'Mk 1:9': 'V oněch dnech přišel Ježíš z Nazareta v Galilei a byl od Jana pokřtěn v Jordáně.', 'Mk 1:10': 'Hned, jak vystupoval z vody, uviděl roztržené nebe a Ducha jako holubici sestupujícího na něj.', 'Mk 1:11': 'I ozval se hlas z nebe: „Ty jsi můj milovaný syn, tebe jsem si oblíbil.“', 'Mk 1:12': 'Hned pak jej Duch vypudí na poušť.', 'Mk 1:13': 'Na poušti pobyl čtyřicet dní a byl pokoušen od satana, byl mezi šelmami, a andělé mu sloužili.', 'Mk 1:14': 'Když pak Jan byl uvězněn, šel Ježíš do Galileje, káže evangelium Boží:', 'Mk 1:15': '„Naplnil se čas a blízko jest království Boží. Čiňte pokání a věřte evangeliu!“', 'Mk 1:16': 'Když se ubíral podle jezera Galilejského, spatřil Šimona a Ondřeje, Šimonova bratra, jak sítí loví v jezeře, - byli totiž rybáři.', 'Mk 1:17': 'I řekl jim Ježíš: „Pojďte za mnou, a učiním, aby se z vás stali rybáři lidí.“', 'Mk 1:18': 'Oni hned zanechali sítě a následovali ho.', 'Mk 1:19': 'Poodešel o něco dále a spatřil Jakuba, syna Zebedeova, a jeho bratra Jana, jak na lodi opravují sítě,', 'Mk 1:20': 'a hned je zavolal. I zanechali svého otce Zebedea v lodi s pomocníky a odešli za ním.', 'Mk 1:21': 'I vejdou do Kafarnaa a hned v sobotu vstoupil do synagogy a učil.', 'Mk 1:22': 'I žasli nad jeho učením; neboť je učil jako člověk zplnomocněný [Bohem], a ne jako zákoníci.', 'Mk 1:23': 'Byl pak v jejich synagoze muž posedlý nečistým duchem, i vzkřikl: ', 'Mk 1:24': '„Co je ti po nás, Ježíši Nazaretský? Přišel jsi nás zhubit? Víme, kdo jsi! Jsi Svatý Boží.“', 'Mk 1:25': 'Ježíš mu pohrozil: „Umlkni a vyjdi z něho!“', 'Mk 1:26': 'I zatřásl jím nečistý duch, zvolal silným hlasem a vyšel z něho.', 'Mk 1:27': 'Všichni užasli a ptali se vespolek: „Co to je? Nové učení s mocí! I nečistým duchům přikazuje, a oni ho poslouchají!“', 'Mk 1:28': 'Pověst o něm se hned rozešla všudy po celém galilejském okolí.', 'Mk 1:29': 'Hned, jak vyšli ze synagogy, vstoupili s Jakubem a Janem do domu Šimonova a Ondřejova. ', 'Mk 1:30': 'Šimonova tchyně ležela v horečce, a hned mu o ní pověděli.', 'Mk 1:31': 'I přistoupil, chopil ji za ruku a pozvedl ji. I přestala jí horečka, a ona jim posluhovala.', 'Mk 1:32': 'Když pak nastal večer a když zašlo slunce, přinášeli k němu všecky nemocné a posedlé zlými duchy', 'Mk 1:33': 'a celé město bylo shromážděno přede dveřmi.', 'Mk 1:34': 'I uzdravil mnoho lidí nemocných rozmanitými chorobami a mnoho démonů vypudil; ale démonům nedovoloval mluviti, neboť ho znali.', 'Mk 1:35': 'Časně ráno, ještě docela za tmy vstal, vyšel, odebral se na osamělé místo a tam se modlil.', 'Mk 1:36': 'I sledoval jej Šimon a jeho druhové, ', 'Mk 1:37': 'nalezli jej a řekli mu: „Všichni tě hledají“.', 'Mk 1:38': 'Ale on jim odpověděl: „Pojďme jinam, do sousedních městeček, abych i tam kázal; neboť na to jsem vyšel.“', 'Mk 1:39': 'I šel a kázal v jejich synagogách po celé Galilei a vypuzoval démony.', 'Mk 1:40': 'Přijde k němu malomocný a prosí ho kleče: „Jen kdybys chtěl, můžeš mě očistiti.“', 'Mk 1:41': 'I smiloval se nad ním, vztáhl ruku, dotkl se ho a řekl: „Chci, buď očištěn!“', 'Mk 1:42': 'Ihned zmizelo u něho malomocenství, a on byl očištěn.', 'Mk 1:43': 'I obořil se na něj, vyhnal jej', 'Mk 1:44': 'a řekl mu: „Ať nikomu nic neříkáš! Ale jdi, ukaž se knězi a obětuj za své očištění, co Mojžíš přikázal lidem na svědectví.“', 'Mk 1:45': 'On pak vyšel a počal to horlivě rozhlašovati a tu věc rozšiřovati, takže už nemohl veřejně vstoupiti do města, ale zůstal venku na pustých místech. I chodili k němu lidé odevšad.', 'Mk 2:1': 'Když se vrátil do Kafarnaa po několika dnech, proslechlo se, že je doma.', 'Mk 2:2': 'I sešlo se mnoho lidí, takže nebylo pro ně místa ani přede dveřmi, a on k nim mluvil.', 'Mk 2:3': 'I přicházejí, nesouce k němu člověka ochrnutého; čtyři ho nesli.', 'Mk 2:4': 'Když pak ho pro zástup nemohli k němu přinésti, odkryli střechu nad místem, kde byl, a otvorem vpustili nosítka, na kterých ochrnutý ležel. ', 'Mk 2:5': 'Když Ježíš uviděl jejich víru, řekl ochrnutému: „Synu, tvé hříchy jsou ti odpuštěny.“', 'Mk 2:6': 'Seděli tam někteří zákoníci a uvažovali v duchu: ', 'Mk 2:7': '„Co to povídá tenhle člověk? Rouhá se! Kdo může odpouštěti hříchy kromě samého Boha?“', 'Mk 2:8': 'Ježíš hned svým duchem poznal, že tak u sebe uvažují, a řekne jim: „Co to uvažujete v duchu?', 'Mk 2:9': 'Co jest snadnější: říci ochrnutému: »Tvé hříchy jsou ti odpuštěny«, či říci mu: »Vstaň, vezmi svá nosítka a choď!«?', 'Mk 2:10': 'Abyste však věděli, že Syn člověka má moc odpouštěti hříchy na zemi...“, řekne ochrnutému:', 'Mk 2:11': '„Pravím ti, vstaň, vezmi svá nosítka a odejdi domů!“', 'Mk 2:12': 'I vstal, hned vzal nosítka a odešel přede všemi, takže všichni žasli a velebili Boha říkajíce: „Takového něco jsme ještě nikdy neviděli!“', 'Mk 2:13': 'Potom šel zase k jezeru a celý zástup k němu přicházel a on je učil. ', 'Mk 2:14': 'Šel dál a spatřil Leviho, syna Alfeova, sedícího v celnici a řekl mu: „Následuj mne!“ On pak vstal a následoval ho.', 'Mk 2:15': 'I seděl u stolu doma a mnoho celníků a hříšníků posadilo se za stůl s Ježíšem a s jeho učedníky - bylo jich totiž mnoho mezi jeho následovníky.', 'Mk 2:16': 'Když pak zákoníci ze strany farizejské viděli, že jí s hříšníky a celníky, řekli jeho učedníkům: „Co to, že jí s celníky a hříšníky?“', 'Mk 2:17': 'Jak to Ježíš uslyšel, řekl jim: „Nepotřebují silní lékaře, ale nemocní. Nepřišel jsem povolat spravedlivé, ale hříšníky.“', 'Mk 2:18': 'Učedníci Janovi a farizejští se právě postili. I přijdou a ptají se: „Proč se postí učedníci Janovi a učedníci farizeů, ale tvoji učedníci se nepostí?“', 'Mk 2:19': 'Ježíš jim odpověděl: „Mohou se mládenci na svatbě postiti, dokud je ženich s nimi? Pokud mají ženicha s sebou, nemohou se postiti. ', 'Mk 2:20': 'Přijdou však dni, kdy ženich bude od nich vzat, a pak se budou postiti v onen den.“', 'Mk 2:21': '„Nikdo nepřišívá záplatu z nevalchované látky na starý šat; sic se ta nová výplň ze starého vytrhne a trhlina se zhorší. ', 'Mk 2:22': 'A nikdo nenalévá mladého vína do starých měchů, sic víno roztrhne měchy a přichází na zmar víno i měchy“. ', 'Mk 2:23': 'Jednou v sobotu procházel obilním polem, a jeho učedníci, jak šli, počali trhati klasy.', 'Mk 2:24': 'I řekli mu farizeové: „Hleď, co to dělají, co se v sobotu nesmí!“', 'Mk 2:25': 'Odpoví jim: „Nikdy jste nečtli, co učinil David, když byl v tísni a měl hlad on i jeho družina?', 'Mk 2:26': 'Vstoupil do domu Božího za velekněze Abiatara a jedl předložené chleby, které nesmí jísti nikdo kromě kněží, a dal i těm, kteří byli s ním.“', 'Mk 2:27': 'A řekl jim: „Sobota je pro člověka, a ne člověk pro sobotu,', 'Mk 2:28': 'takže Syn člověka je pánem i nad sobotou.“', 'Mk 3:1': 'Zase vstoupil do synagogy. Tam byl člověk s odumřelou rukou.', 'Mk 3:2': 'I číhali na něj, zdali jej uzdraví v sobotu, aby jej obžalovali. ', 'Mk 3:3': 'I zavolá člověka s tou odumřelou rukou: „Vstaň, přistup před nás!“', 'Mk 3:4': 'a řekne jim: „Smí se v sobotu učiniti něco dobrého či zlého, zachrániti život či zabíti?“ Ale oni mlčeli.', 'Mk 3:5': 'Ohlédne se hněvivě a se smutkem nad zatvrzelostí jejich srdce a řekne tomu člověku: „Natáhni ruku!“ I natáhl ji, a jeho ruka byla zase zdráva.', 'Mk 3:6': 'Farizeové pak hned odešli a uradili se s heródovci proti němu, jak by jej zahubili.', 'Mk 3:7': 'Ježíš se odebral se svými učedníky k jezeru, a šel za ním četný zástup z Galileje, a také z Judeje ', 'Mk 3:8': 'a z Jeruzaléma a z Idumeje a ze Zajordání a z okolí Tyru a Sidónu k němu přišel četný zástup těch, kdo slyšeli, co vše činí. ', 'Mk 3:9': 'I poručil svým učedníkům, aby pro něj byla přichystána loďka k vůli tomu zástupu, aby se naň netlačil;', 'Mk 3:10': 'neboť uzdravil mnoho lidí, takže všichni, kteří měli choroby, na něj dotírali, aby se ho aspoň dotkli.', 'Mk 3:11': 'Nečistí duchové, jakmile ho spatřili, vrhali se před ním na zem a křičeli: „Ty jsi Syn Boží!“', 'Mk 3:12': 'I jim přísně nařídil, aby to o něm nerozhlašovali.', 'Mk 3:13': 'Vstoupí na horu a zavolá k sobě, které chtěl, i šli za ním;', 'Mk 3:14': 'a ustanovil jich dvanáct, aby byli s ním a aby je posílal kázat', 'Mk 3:15': 'a mocí vypuzovat démony.', 'Mk 3:16': 'Ustanovil těchto dvanáct: Šimona, jemuž přidal jméno Petr, ', 'Mk 3:17': 'Jakuba, syna Zebedeova, a Jana, bratra Jakubova, jimž přidal jméno Boanerges, to jest „synové hromu“,', 'Mk 3:18': 'Ondřeje, Filipa, Bartoloměje, Matouše, Tomáše, Jakuba, syna Alfeova, Tadeáše, Šimona Kananejského ', 'Mk 3:19': 'a Jidáše Iškariotského, který jej pak zradil.', 'Mk 3:20': 'Vejde do domu, a zase se shromáždí zástup, takže nemohli ani chleba pojísti. ', 'Mk 3:21': 'Když o tom uslyšeli jeho příbuzní, vyšli, aby se ho zmocnili, neboť říkali, že nemá zdravý rozum.', 'Mk 3:22': 'Zákoníci přišlí z Jeruzaléma pak říkali, že je posedlý Belzebubem a že vypuzuje démony z moci vládce démonů.', 'Mk 3:23': 'I zavolal je a mluvil k nim v podobenstvích: „Jak může satan vypuzovati satana?', 'Mk 3:24': 'Je-li království uvnitř rozdvojeno, takové království nemůže obstáti.', 'Mk 3:25': 'Bude-li domácnost uvnitř rozdvojena, taková domácnost nemůže obstáti.', 'Mk 3:26': 'Povstane-li satan sám proti sobě a rozdvojí se, nemůže obstáti, ale je s ním konec.', 'Mk 3:27': 'Nikdo nemůže vniknouti do domu siláka, aby uloupil jeho nářadí, leč by napřed toho siláka svázal; pak může vyloupiti jeho dům. ', 'Mk 3:28': 'Vpravdě vám pravím: Synům lidským budou odpuštěny všecky hříchy, i rouhání, ať je jich cokoli,', 'Mk 3:29': 'ale kdo by se rouhal Duchu svatému, tomu se nedostane odpuštění na věky, ale bude vinen věčným hříchem“ ', 'Mk 3:30': '- to proto, že řekli: „Má nečistého ducha.“', 'Mk 3:31': 'Přijde jeho matka a jeho bratří. Stáli venku, poslali k němu a volali ho.', 'Mk 3:32': 'Kolem něho seděl zástup. Řeknou mu: „Hle, tvá matka a tvoji bratří a sestry jsou venku a ptají se po tobě.“', 'Mk 3:33': 'On jim odpověděl: „Kdo je má matka a moji bratří?“', 'Mk 3:34': 'Rozhlédnuv se po těch, kteří seděli kolem něho, řekne: „Hle, má matka a moji bratří!', 'Mk 3:35': 'Kdo činí vůli Boží, to je můj bratr, má sestra a matka.“', 'Mk 4:1': 'Zase začal učiti u jezera. Shromažďuje se k němu přečetný zástup, takže vstoupil na loď na jezeře a posadil se. Celý zástup stál u jezera na břehu.', 'Mk 4:2': 'I učil je mnoho v podobenstvích a v svém učení jim řekl:', 'Mk 4:3': '„Slyšte! Hle, vyšel rozsévač rozsévat.', 'Mk 4:4': 'Když rozséval, padla některá zrna podle cesty, i přišli ptáci a snědli je.', 'Mk 4:5': 'Jiná padla na skalnatou zemi, kde neměla mnoho prsti, rychle vzklíčila, protože neměla hluboké prsti;', 'Mk 4:6': 'ale když vyšlo slunce, byla spálena, a protože neměla kořene, uschla.', 'Mk 4:7': 'Jiná padla do trní; trní vyrostlo a udusilo je, takže nevydala plodů.', 'Mk 4:8': 'Jiná však padla do krásné země a vydala plody, rostoucí a množící se, a urodila až třicateronásobně a šedesáteronásobně a stonásobně.“', 'Mk 4:9': 'A dodal: „Kdo má uši, aby slyšel, poslouchej!“', 'Mk 4:10': 'Když se octl o samotě, ptali se ho jeho průvodcové se dvanácti učedníky na ta podobenství. ', 'Mk 4:11': 'I řekl jim: „Vám je dáno tajemství království Božího, ale těm, kteří jsou mimo, všecko se děje v podobenstvích,', 'Mk 4:12': 'aby »hleděli a hleděli, ale neviděli, a slyšeli a slyšeli, ale nerozuměli, aby se neobrátili, a bylo jim odpuštěno«.“', 'Mk 4:13': 'I řekne jim: „Tomuto podobenství nerozumíte? Jak pochopíte všecka jiná podobenství?“', 'Mk 4:14': 'Rozsévač rozsévá slovo.', 'Mk 4:15': '„Podle cesty“, kde se seje slovo, jsou tito: jakmile slyší, hned přichází satan a vybírá slovo vseté do nich.', 'Mk 4:16': 'Podobně „na skalnatá místa nasetí“ jsou ti, kteří slyší slovo, hned s radostí je přijímají,', 'Mk 4:17': 'ale nemají kořene v sobě, nýbrž jsou chvilkoví, a pak, když nastane útisk nebo pronásledování, hned se dají svésti. ', 'Mk 4:18': 'A jiní jsou „vseti do trní“; to jsou ti, kteří uslyšeli slova,', 'Mk 4:19': 'ale časné starosti a svod bohatství a touhy po jiných věcech vstupují a dusí slovo, takže zůstává neplodné.', 'Mk 4:20': '„Do země krásné zasetí“ jsou oni, kteří slyší slovo, přijímají je a vydávají plod třicaterý a šedesáterý a sterý.“', 'Mk 4:21': 'Řekl jim také: „Což se přichází s lampou, aby byla položena pod nádobu nebo pod postel? Ne, aby byla položena na svícen? -', 'Mk 4:22': 'Nic není skrytého, leč aby bylo zjeveno; nic tajného, leč aby vyšlo najevo.', 'Mk 4:23': 'Má-li kdo uši, aby slyšel, poslouchej!“', 'Mk 4:24': 'Řekl jim dále: „Dávejte si pozor na to, co slyšíte! Jakou měrou měříte, takovou vám bude měřeno, a bude vám přidáno, ', 'Mk 4:25': 'neboť kdo má, tomu bude dáno; kdo však nemá, tomu bude vzato i to, co má.“', 'Mk 4:26': 'Dále řekl: „Království Boží jest tak, jako když člověk vrhne símě na zemi;', 'Mk 4:27': 'spí v noci a probouzí se ve dne, a símě pučí a roste, on ani neví jak; ', 'Mk 4:28': 'země samočinně vydává plod, napřed stéblo, pak klas, ', 'Mk 4:29': 'pak je v klasu plná pšenice; a když plod dovolí, hned pošle srp, poněvadž nastala žeň.“', 'Mk 4:30': 'Řekl také: „Jak máme přirovnati království Boží, nebo jakým podobenstvím je vyložíme? - ', 'Mk 4:31': 'Jest jako zrno hořčičné, které, když se zaseje do země, je nejmenší ze všech pozemských semen; ', 'Mk 4:32': 'a když je zaseto, vzejde a stává se největším ze všech zelin a nese veliké větve, takže ptáci v povětří mohou hnízditi v jeho stínu.“', 'Mk 4:33': 'Mnohými takovými podobenstvími k nim mluvil své slovo, pokud mohli slyšeti; ', 'Mk 4:34': 'bez podobenství k nim nemluvil, ale soukromě svým učedníkům všecko vysvětloval.', 'Mk 4:35': 'Když pak nastal večer onoho dne, dí jim: „Přepravme se na druhou stranu.“', 'Mk 4:36': 'Zanechají zástup, vezmou jej, jak byl na lodi, a jiné lodi byly s ním. ', 'Mk 4:37': 'Zvedne se silná větrná bouře a vlny se valily do lodi, takže se již naplňovala.', 'Mk 4:38': 'On však spal na podušce v zádi lodi. I vzbudí ho a řeknou mu: „Mistře, nezáleží ti na tom, že hyneme?“', 'Mk 4:39': 'Probudil se, pohrozil větru a řekl moři: „Mlč a buď ticho!“ I utišil se vítr a nastal úplný klid. ', 'Mk 4:40': 'On pak jim řekl: „Co se tak bojíte? Což nemáte víry?“', 'Mk 4:41': 'Oni však byli velmi přestrašeni a říkali mezi sebou: „Kdo je to, že ho poslouchá i vítr a moře?“', 'Mk 5:1': 'Přepravili se na druhý břeh jezera do země Gerazenské. ', 'Mk 5:2': 'Hned, jak vystoupil z lodi, šel proti němu z hrobů člověk nečistého ducha,', 'Mk 5:3': 'jenž bydlil v hrobech; ani řetězy ho již nikdo nemohl svázat,', 'Mk 5:4': 'protože jej často svázali pouty a řetězy, ale on se sebe strhal řetězy a pouta rozlámal - nikdo neměl síly zkrotiti ho;', 'Mk 5:5': 'pořád ve dne v noci v hrobech a na horách řval a tloukl se kamením.', 'Mk 5:6': 'Když zdaleka uviděl Ježíše, přiběhl a klekl před ním', 'Mk 5:7': 'volaje: „Co mi chceš, Ježíši, Synu Boha nejvyššího? Zapřísahám tě při Bohu, netrap mne!“', 'Mk 5:8': 'Řekl mu totiž: „Duchu nečistý, vyjdi z toho člověka!“', 'Mk 5:9': 'I zeptal se ho: „Jak se jmenuješ?“ Odpověděl: „Mé jméno je »legie«, neboť je nás mnoho“, ', 'Mk 5:10': 'a velmi ho prosil, aby jich neposílal pryč z té země.', 'Mk 5:11': 'Tam na stráni se páslo veliké stádo vepřů.', 'Mk 5:12': 'I prosili ho duchové: „Pošli nás do těch vepřů, abychom do nich vešli.“', 'Mk 5:13': 'I dovolil jim to, a ti nečistí duchové vyšli a vešli do vepřů, a stádo - bylo jich na dva tisíce - se hnalo po svahu do jezera a utopilo se v jezeře. ', 'Mk 5:14': 'Pastýři utekli a vypravovali to v městě a po vesnicích.', 'Mk 5:15': 'I přišli se lidé podívat, co se stalo, přistoupili k Ježíšovi a viděli posedlého, jak sedí oblečen a rozumný ten člověk, který měl v sobě „legii“, a báli se;', 'Mk 5:16': 'ti pak, kteří to viděli, vykládali jim, jak se to stalo s tím posedlým a s těmi vepři;', 'Mk 5:17': 'i počali ho prositi, aby odešel z těch končin.', 'Mk 5:18': 'Když pak vstupoval na loď, prosil ho ten bývalý posedlý, aby směl jíti s ním.', 'Mk 5:19': 'Ale on mu nedovolil, nýbrž řekl: „Jdi domů k své rodině a zvěstuj jim vše, co ti Pán učinil a jak se nad tebou smiloval.“', 'Mk 5:20': 'I odešel a začal rozhlašovati v Dekapoli, co všecko mu učinil Ježíš, a všichni se divili.', 'Mk 5:21': 'Když se pak Ježíš přeplavil v lodi zpět na druhý břeh, shromáždil se k němu četný zástup; i zůstal u jezera.', 'Mk 5:22': 'Přijde k němu představený synagogy, jménem Jairus, a jak jej uvidí, padne mu k nohám ', 'Mk 5:23': 'a velmi ho prosí: „S mou dcerou je již konec; pojď a vlož na ni ruce, aby byla zachována při životě!“', 'Mk 5:24': 'I šel s ním, a četný zástup ho následoval a tlačili se na něj.', 'Mk 5:25': 'Nějaká žena, jež dvanáct let byla nemocna krvotokem,', 'Mk 5:26': 'mnoho vytrpěla od mnohých lékařů a všecko, co měla, utratila, ale jíž to nic neprospělo, nýbrž bylo jí čím dál tím hůř, ', 'Mk 5:27': 'uslyšela o Ježíšovi, přišla v zástupu zezadu a dotkla se jeho šatu. ', 'Mk 5:28': 'Myslila si totiž: „Dotknu-li se jen jeho šatu, budu zachráněna!“', 'Mk 5:29': 'A hned se jí zastavil krvotok a ona v těle poznala, že je vyléčena ze svých muk.', 'Mk 5:30': 'Ježíš hned na sobě poznal, že z něho vyšla síla, obrátil se k zástupu a zeptal se: „Kdo se to dotkl mého šatu?“', 'Mk 5:31': 'Učedníci mu odpověděli: „Vidíš přece zástup, jak se na tebe tiskne, a ještě se ptáš: Kdo se mne to dotkl?“', 'Mk 5:32': 'On se ohlížel, aby viděl, která to učinila. ', 'Mk 5:33': 'Žena pak se strachem a chvěním, vědouc, co se s ní stalo, přišla, klekla před ním a pověděla mu celou pravdu.', 'Mk 5:34': 'Odpověděl jí: „Dcero, tvá víra té zachránila. Odejdi v pokoji a buď zdráva od své choroby!“', 'Mk 5:35': 'Zatím co ještě mluvil, přijde někdo z domu představeného synagogy se zprávou: „Tvá dcera zemřela; proč ještě obtěžuješ mistra?“', 'Mk 5:36': 'Ale Ježíš, jako by tu řeč přeslechl, řekne představenému synagogy: „Neboj se, jen věř!“', 'Mk 5:37': 'Nedovolil pak nikomu, aby ho provázel, kromě Petra, Jakuba a Jana, bratra Jakubova.', 'Mk 5:38': 'Přijdou do domu představeného synagogy, i vidí tam hluk lidí plačících a velmi naříkajících;', 'Mk 5:39': 'vejde a řekne jim: „Co hlučíte a pláčete? Dítě nezemřelo, nýbrž spí.“', 'Mk 5:40': 'I vysmívali se mu. On však všecky vyžene, vezme s sebou otce dítěte a matku a své společníky a jde tam, kde bylo dítě.', 'Mk 5:41': 'Vezme dítě za ruku a řekne mu: „Talitha kum,“ což přeloženo znamená: „Děvče, pravím ti, vstaň!“ ', 'Mk 5:42': 'Děvče hned povstalo a chodilo; bylo mu totiž dvanáct let. I užasli hned velmi, ', 'Mk 5:43': 'ale on jim přísně přikázal, aby se toho nikdo nedověděl, a řekl, aby jí dali jísti.', 'Mk 6:1': 'Odejde odtud a přijde do svého otcovského města; učedníci ho provázeli.', 'Mk 6:2': 'V sobotu počal učiti v synagoze, a mnozí, kteří ho slyšeli, se divili: „Odkud to má?“ a „Jaká je to moudrost, která mu byla dána? A takové mocné činy se dějí jeho rukama!', 'Mk 6:3': 'Což to není ten tesař, syn Mariin a bratr Jakubův a Josefův a Judův a Šimonův? A nejsou jeho sestry zde mezi námi?“ A uráželi se nad ním. ', 'Mk 6:4': 'I řekl jim Ježíš: „Prorok není bez úcty, jediné v svém městě a mezi svými příbuznými a v svém domě.“', 'Mk 6:5': 'A nemohl tam vykonati ani jednoho mocného činu, jenom na několik málo nemocných lidí vložil ruce a uzdravil je. ', 'Mk 6:6': 'Divil se jejich nevěře a obcházel po okolních vesnicích a učil. ', 'Mk 6:7': 'Zavolal si dvanáct učedníků a počal je posílati po dvou, dával jim moc nad nečistými duchy', 'Mk 6:8': 'a nařídil jim, aby si nic nebrali na cestu kromě holí, ani chleba, ani mošny, ani peněz do opasku,', 'Mk 6:9': 'jen sandály na nohy, a dodal: „Neoblékejte si dvou košil.“', 'Mk 6:10': 'Řekl jim také: „Kdekoli vejdete do domu, zůstaňte tam, dokud z toho místa neodejdete.', 'Mk 6:11': 'Které místo vás nepřijme a kde vás nebudou poslouchati, až tamodtud půjdete, setřeste i ten prach zpod nohou na svědectví proti nim.“', 'Mk 6:12': 'I vyšli a kázali pokání', 'Mk 6:13': 'a vypuzovali mnoho zlých duchů, mazali olejem mnoho nemocných a uzdravovali je.', 'Mk 6:14': 'Uslyšel o tom Heródes, neboť jméno Ježíšovo se stalo známým; říkalo se: „Jan Křtitel vstal z mrtvých, a proto v něm působí moci.“', 'Mk 6:15': 'Jiní říkali: „Je to Eliáš“, a jiní: „Je to prorok jako jeden z dávných proroků“.', 'Mk 6:16': 'Když o tom uslyšel Heródes, řekl: „Jan, kterého jsem sťal, vstal z mrtvých.“', 'Mk 6:17': 'Tento Heródes totiž poslal, dal zatknouti Jana a spoutal jej v žaláři k vůli Herodiadě, manželce svého bratra Filipa, protože se s ní oženil;', 'Mk 6:18': 'neboť Jan říkal Heródovi: „Nesmíš míti za ženu manželku svého bratra!“', 'Mk 6:19': 'Herodias však naň útočila a chtěla jej zabíti, ale nemohla;', 'Mk 6:20': 'neboť Heródes se Jana bál, poněvadž věděl, že je to spravedlivý a svatý muž, a chránil ho; když ho uslyšel, byl velmi na rozpacích, ale přece ho rád poslouchal.', 'Mk 6:21': 'Když pak nastal příhodný den, kdy Heródes o svých narozeninách uspořádal hostinu svým hodnostářům, vysokým důstojníkům a galilejským předákům,', 'Mk 6:22': 'a dcera té Herodiady vešla a tančila, zalíbila se Heródovi a jeho hostům. Král řekl dívce: „Požádej, oč chceš, a já ti to dám.“', 'Mk 6:23': 'A zapřisáhl se jí: „Požádej mne, oč chceš, a dám ti to, byť to byla i polovice mého království.“', 'Mk 6:24': 'I vyšla a zeptala se matky: „Oč mám požádati?“ Ona odpověděla: „O hlavu Jana Křtitele.“', 'Mk 6:25': 'I vešla hned spěšně ke králi a žádala: „Chci, abys mi bez odkladu dal na míse hlavu Jana Křtitele.“', 'Mk 6:26': 'Král se velmi zarmoutil, ale pro přísahu a pro své hosty nechtěl ji odmítnouti. ', 'Mk 6:27': 'Hned poslal král dozorce a poručil přinésti jeho hlavu. Ten odešel a sťal jej ve vězení,', 'Mk 6:28': 'přinesl jeho hlavu na míse a dal ji dívce a dívka ji dala své matce. ', 'Mk 6:29': 'Když to uslyšeli jeho učedníci, přišli, vzali jeho mrtvé dělo a pochovali do hrobu.', 'Mk 6:30': 'Apoštolé se shromáždili k Ježíšovi a oznámili mu vše, co činili a učili. ', 'Mk 6:31': 'I řekl jim: „Pojďte sami zvlášť na osamělé místo a trochu si odpočiňte.“ Pořád totiž přicházelo a odcházelo mnoho lidí, a neměli ani kdy pojísti.', 'Mk 6:32': 'Odjeli tedy na lodi na pusté místo do samoty.', 'Mk 6:33': 'Mnozí je uviděli odjížděti, poznali je a pěšky se tam sběhli se všech míst a předstihli je. ', 'Mk 6:34': 'Když Ježíš vystoupil a uviděl četný zástup, bylo mu jich líto, poněvadž byli jako ovce bez pastýře, a počal je mnohému učti.', 'Mk 6:35': 'Když už se připozdilo, přistoupili k němu jeho učedníci a řekli: „Toto místo jest odlehlé a je už pozdě.', 'Mk 6:36': 'Rozpusť je, ať jdou do okolních statků a vesnic a koupí si něco k jídlu.“', 'Mk 6:37': 'Odpověděl jim: „Dejte vy jim jísti!“ I řeknou mu: „Máme jít nakoupit za dvě stě denárů chleba a dáti jim jíst?“ ', 'Mk 6:38': 'Zeptá se jich: „Kolik bochníků máte? Jděte se podívat!“ Vyzvěděli to a řekli: „Pět a dvě ryby.“', 'Mk 6:39': 'I poručil jim, aby všichni zasedli na zeleném trávníku skupina vedle skupiny.', 'Mk 6:40': 'Rozložili se jako záhon vedle záhonu po stu a po padesáti. ', 'Mk 6:41': 'I vzal těch pět bochníků a ty dvě ryby, vzhlédl k nebi, požehnal, rozlámal bochníky a dával učedníkům, aby jim je předkládali. Také ty dvě ryby rozdělil všem.', 'Mk 6:42': 'I jedli všichni a nasytili se,', 'Mk 6:43': 'a sebrali drobtů i z ryb dvanáct košů plných.', 'Mk 6:44': 'Těch, kteří jedli chleby, bylo pět tisíc mužů.', 'Mk 6:45': 'Pak hned přiměl učedníky, aby nastoupili na loď a jeli napřed na druhý břeh k Betsaidě, než on rozpustí zástup. ', 'Mk 6:46': 'Rozloučil se s nimi a odešel na horu pomodlit se.', 'Mk 6:47': 'Když nastal večer, byla loď uprostřed jezera a on sám jediný na zemi. ', 'Mk 6:48': 'A když je viděl v plavbě zmítané - neboť vítr vál proti nim -, o čtvrté noční hlídce šel k nim, kráčeje po jezeře, a chtěl je minouti.', 'Mk 6:49': 'Jakmile jej uviděli kráčeti po jezeře, myslili, že je to strašidlo, a vzkřikli,', 'Mk 6:50': 'neboť všichni jej viděli a zděsili se. On však ihned na ně promluvil: „Vzmužte se, já jsem to, nebojte se!“', 'Mk 6:51': 'Vstoupil pak k nim do lodi, a vítr se utišil. I byli nadmíru užaslí;', 'Mk 6:52': 'neboť nechápali, co se stalo s bochníky, ale jejich srdce bylo zatvrzelé.', 'Mk 6:53': 'Přeplavili se k zemi, přišli ke Genezaretu a přistáli.', 'Mk 6:54': 'Když vystoupili z lodi, hned jej lidé poznali, ', 'Mk 6:55': 'zběhali celou onu krajinu a počali za ním nositi na nosítkách nemocné všude, kde slyšeli, že jest.', 'Mk 6:56': 'Kamkoli přišel do vesnic a do měst, kladli na tržiště churavé a prosili ho, aby se směli aspoň dotknouti třásní jeho šatu; a všichni, kteří se ho dotkli, byli zachráněni.', 'Mk 7:1': 'Shromáždí se k němu farizeové a někteří ze zákoníků přišlí z Jeruzaléma.', 'Mk 7:2': 'Uviděli některé z jeho učedníků, jak jedí »nečistýma« - to jest neumytýma - rukama', 'Mk 7:3': '(farizeové totiž a žádní židé nejedí, dokud si důkladně neumyjí ruce,', 'Mk 7:4': 'zachovávajíce tradici předků, a z trhu nic nejedí, dokud to neopláchnou, a jest ještě mnoho jiných věcí, které převzali, aby je zachovávali: omývání číší, džbánů a kotlů),', 'Mk 7:5': 'a ptají se ho farizeové a zákoníci: „Proč se tvoji učedníci nechovají podle tradice předků, ale »nečistýma« rukama jedí chléb?“', 'Mk 7:6': 'Odpověděl jim: „Pěkně prorokoval Izaiáš o vás pokrytcích, jak je psáno: »Tento lid mě ctí svými rty, ale jejich srdce jest ode mne velmi vzdáleno;', 'Mk 7:7': 'marně mě ctí, protože, co učí, jsou lidské příkazy.«', 'Mk 7:8': 'Zanedbali jste příkaz Boží a zachováváte tradici lidskou.“ ', 'Mk 7:9': 'A dodal: „Krásně zlehčujete příkaz Boží, abyste zachovávali svou tradici.', 'Mk 7:10': 'Mojžíš řekl: »Cti svého otce a svou matku«, a »kdo zlořečí otci nebo matce, budiž trestán smrtí«.', 'Mk 7:11': 'Vy však říkáte: »Jestliže by někdo řekl otci nebo matce: „Co jsem tobě povinen, jest korban, to jest obětní dar“«,', 'Mk 7:12': 'dovolujete, aby již nic nevykonal pro otce nebo matku, ', 'Mk 7:13': 'a tím rušíte slovo Boží svou tradicí, kterou dáváte dále. A podobných takových věcí činíte mnoho.“', 'Mk 7:14': 'Přivolal zase zástup a řekl jim: „Poslyšte mě všichni a porozumějte:', 'Mk 7:15': 'Nic, co zvenčí vchází do člověka, nemůže ho znečistiti, ale to, co vychází z člověka, poskvrňuje ho. -', 'Mk 7:16': 'Kdo má uši, aby slyšel, poslouchej!“', 'Mk 7:17': 'Když od zástupu vešel do domu, ptali se ho jeho učedníci na to podobenství.', 'Mk 7:18': 'I řekl jím: „Tak i vy jste nechápaví? Nerozumíte, že nic, co zvenčí vchází do člověka, nemůže ho poskvrniti,', 'Mk 7:19': 'poněvadž mu to nevchází do srdce, nýbrž do břicha a vychází do stoky, a tak vyčišťuje všecky pokrmy?“', 'Mk 7:20': 'Dodal pak: „To, co vychází z člověka, znečišťuje jej. ', 'Mk 7:21': 'Z nitra, ze srdce lidí vycházejí zlé myšlenky, necudnosti, krádeže, vraždy,', 'Mk 7:22': 'cizoložstva, lakoty, zloby, lest, nestřídmost, závistivý pohled, rouhání, pýcha, lehkomyslnost.', 'Mk 7:23': 'Toto všecko zlo vychází z nitra a poskvrňuje člověka.“', 'Mk 7:24': 'Odebral se odtud a odešel do končin Tyru a Sidónu, vešel do domu a nechtěl, aby to někdo věděl, ale nemohl se utajiti. ', 'Mk 7:25': 'Uslyšela o něm hned nějaká žena (její dcerka měla nečistého ducha), i přišla, klekla k jeho nohám ', 'Mk 7:26': '(ta žena byla Řekyně, rodem Syrofeničanka) a prosila ho, aby z její dcery vypudil démona.', 'Mk 7:27': 'I řekl jí: „Nech, ať se napřed nasytí děti! Neboť není dobře vzíti chléb dětí a hoditi jej štěňatům.“', 'Mk 7:28': 'Ona odpověděla: „Ovšem, pane, ale i štěňata pod stolem jedí drobty po dětech.“', 'Mk 7:29': 'I řekl jí: „Pro tuto řeč jdi; démon vyšel z tvé dcery.“', 'Mk 7:30': 'Ona odešla domů a nalezla dítě ležící v posteli, a démon již vyšel.', 'Mk 7:31': 'Zase vyšel z končin Tyru a šel Sidónem k jezeru Galilejskému přes končiny Dekapolské.', 'Mk 7:32': 'I přivedou mu hluchého a koktavého a prosí ho, aby naň vložil ruku.', 'Mk 7:33': 'I vzal jej stranou od zástupu, vložil mu prsty do uší, plivl, dotkl se jeho jazyka,', 'Mk 7:34': 'vzhlédl k nebi, povzdechl a řekl mu: „Effatha“ (to znamená otevři se!).', 'Mk 7:35': 'I otevřely se mu uši a hned se rozvázalo pouto jeho jazyka, i mluvil správně.', 'Mk 7:36': 'Poručil jim pak, aby nikomu nic neříkali; čím více však jim zakazoval, tím horlivěji to rozhlašovali', 'Mk 7:37': 'a nadmíru se divili: „Všecko krásně učinil, i hluchým vrací sluch a němým řeč!“', 'Mk 8:1': 'Za oněch dnů zase tam byl četný zástup a neměli co jisti; i zavolal své učedníky a řekl jim:', 'Mk 8:2': '„Je mi líto toho zástupu, vždyť již tři dni setrvávají se mnou a nemají co jísti.', 'Mk 8:3': 'A kdybych je rozpustil hladové domů, zemdlejí na cestě; někteří z nich jsou zdaleka.“', 'Mk 8:4': 'Učedníci mu odpověděli: „Odkud by je kdo mohl nasytiti chlebem zde na poušti?“', 'Mk 8:5': 'I zeptal se jich: „Kolik bochníků máte?“ Odpověděli: „Sedm.“', 'Mk 8:6': 'Přikáže zástupu, aby se posadili na zemi; vzal těch sedm bochníku, požehnal, rozlomil a dával učedníkům, aby je předkládali; i předložili je zástupu. ', 'Mk 8:7': 'Měli také několik rybiček. Požehnal je a řekl, aby i ty předložili.', 'Mk 8:8': 'I jedli a byli nasyceni a sebrali zbylých drobtů sedm ošatek.', 'Mk 8:9': 'Bylo jich na čtyři tisíce. I rozpustil je.', 'Mk 8:10': 'Hned pak vstoupil na loď s učedníky a šel do krajin Dalmanutských.', 'Mk 8:11': 'Vyšli také farizeové a počali se s ním příti, žádajíce od něho znamení s nebe, aby jej zkoušeli. ', 'Mk 8:12': 'I vzdechl v duchu a řekl: „Jaké znamení žádá toto pokolení? Vpravdě vám pravím, žádné znamení nebude dáno tomuto pokolení!“', 'Mk 8:13': 'Zanechal je a zas přešel na druhý břeh.', 'Mk 8:14': 'Zapomněli si vzíti chléb a kromě jednoho bochníku neměli s sebou v lodi nic.', 'Mk 8:15': 'I varoval je: „Mějte se na pozoru! Varujte se kvasu farizejského a kvasu heródovského.“', 'Mk 8:16': 'Uvažovali mezi sebou: „Vždyť nemáme chleba!“', 'Mk 8:17': 'Poznal to a řekl jim: „Co uvažujete? Že nemáte chleba? Což ještě nechápete a nerozumíte? Máte zatvrzelé srdce. ', 'Mk 8:18': 'Oči máte, ale nevidíte, a uši máte, ale neslyšíte! Nepamatujete se,', 'Mk 8:19': 'když jsem rozlámal těch pět bochníků pro pět tisíc lidí, kolik košů plných drobtů jste sebrali?“ Odpověděli: „Dvanáct.“', 'Mk 8:20': '„Když těch sedm pro čtyři tisíce, kolik ošatek plných droptů jste sebrali?“ Odpověděli: „Sedm.“', 'Mk 8:21': 'I zeptal se: Ještě nechápete?“', 'Mk 8:22': 'Přijdou do Betsaidy. I přinesou mu slepého a prosí ho, aby se ho dotkl.', 'Mk 8:23': 'Vzal slepého za ruku a vyvedl jej z vesnice, plivl mu do očí, vložil na něj ruce a zeptal se ho: „Vidíš něco?“', 'Mk 8:24': 'On vzhlédl a odpověděl: „Vidím lidi choditi, rozezná vám je jen jako stromy.“', 'Mk 8:25': 'Pak zas mu vložil ruce na oči, i prohlédl a byl uzdraven a viděl všecko jasně.', 'Mk 8:26': 'I poslal jej domů řka: „Do vesnice ani nechoď!“', 'Mk 8:27': 'Ježíš se svými učedníky vyšel do vesnic u Cezareje Filipovy. Na cestě se svých učedníků ptal: „Za koho mě lidé pokládají?“', 'Mk 8:28': 'Odpověděli mu: „Za Jana Křtitele, jiní za Eliáše, jiní, že jsi jeden z proroků.“', 'Mk 8:29': 'Ptal se jich: „A za koho mě pokládáte vy?“ Petr mu odpověděl: „Ty jsi Kristus.“', 'Mk 8:30': 'I pohrozil jim, aby nikomu o něm neříkali.', 'Mk 8:31': 'Počal je učiti, že Syn člověka musí mnoho trpěti, býti potupen od starších, velekněží a zákoníků, zabit býti a po třech dnech zase vstáti,', 'Mk 8:32': 'a mluvil o tom docela zřejmě. Petr si jej vzal stranou a počal jej kárati.', 'Mk 8:33': 'On však se obrátil, pohleděl na své učedníky a pokáral Petra: „Jdi pryč, satane! Myslíš ne na věci Boží, nýbrž lidské.“', 'Mk 8:34': 'Zavolal si zástup se svými učedníky a řekl jim: „Chce-li mne kdo následovati, zapři se, vezmi na sebe svůj kříž a následuj mne.', 'Mk 8:35': 'Neboť kdo by si chtěl zachrániti život, ztratí jej; kdo by však ztratil svůj život pro mne a pro evangelium, zachrání jej. ', 'Mk 8:36': 'Co prospívá člověku získati celý svět a zhubiti svou duši? ', 'Mk 8:37': 'Co dá člověk jako náhradu za svou duši?', 'Mk 8:38': 'Kdo se stydí za mne a za má slova v tomto cizoložném a hříšném pokolení, za toho se bude stydět i Syn člověka, až přijde v slávě svého Otce se svatými anděly.“', 'Mk 9:1': 'A dodal: „Vpravdě vám pravím, že jsou zde někteří z okolostojících, kteří neokusí smrti, dokud nespatří království Boží přicházeti v moci.“', 'Mk 9:2': 'Po šesti dnech vezme Ježíš Petra, Jakuba a Jana, vyvede je na vysokou horu stranou samy a byl proměněn před nimi;', 'Mk 9:3': 'jeho roucho se zaskvělo jasně bíle, jak by je žádný bělič na zemi nedovedl vybíliti.', 'Mk 9:4': 'Zjevili se jim Eliáš s Mojžíšem a mluvili s Ježíšem.', 'Mk 9:5': 'Petr oslovil Ježíše: „Rabbi, dobře je nám tu; uděláme tři stany, tobě jeden, Mojžíšovi jeden a Eliášovi jeden.“', 'Mk 9:6': 'Nevěděl totiž co říci; tak byli ustrašeni.', 'Mk 9:7': 'I zastínil je oblak a ozval se hlas z oblaku: „Toto jest můj milovaný Syn; poslouchejte ho!“', 'Mk 9:8': 'Najednou se ohlédli, a již nikoho u sebe neuviděli než samotného Ježíše.', 'Mk 9:9': 'Když sestupovali s hory, poručil jim, aby nikomu nevypravovali, co viděli, leda až Syn člověka vstane z mrtvých.', 'Mk 9:10': 'I zachovali toto slovo a mezi sebou se ptali, co to jest vstáti z mrtvých.', 'Mk 9:11': 'Tázali se ho na to, že zákoníci říkají, že napřed má přijíti Eliáš.', 'Mk 9:12': 'Odpověděl jim: „Až Eliáš přijde napřed, obnoví všecko; ale jak to, že je psáno o Synu člověka, že má mnoho trpěti a býti zneuctěn?', 'Mk 9:13': 'Ale pravím vám, že Eliáš přišel a učinili s ním, co chtěli, jak jest o něm napsáno.“', 'Mk 9:14': 'Když přišli k učedníkům, uviděli četný zástup kolem nich a zákoníky proucí se s nimi.', 'Mk 9:15': 'Celý zástup pak, hned jakmile jej uviděl, se ulekl, i přiběhli a pozdravovali ho.', 'Mk 9:16': 'Zeptal se jich: „Oč se s nimi přete?“', 'Mk 9:17': 'Jeden ze zástupu mu odpověděl: „Mistře, přivedl jsem k tobě svého syna, jenž má ducha němého. ', 'Mk 9:18': 'Když se ho duch zmocní, lomcuje jím, a vypouští pěnu a skřípe zuby; schne. Žádal jsem učedníky, aby jej vypudili, ale nedovedli to.“', 'Mk 9:19': 'Ježíš odpověděl: „O nevěřící pokolení! Jak dlouho ještě musím s vámi býti? Jak dlouho ještě s vámi musím míti trpělivost? Přines jej ke mně!“', 'Mk 9:20': 'I přinesli jej k němu, a když jej duch uviděl, hned jím zalomcoval; i padl na zem a svíjel se s pěnou na ústech.', 'Mk 9:21': 'I zeptal se Ježíš jeho otce: „Jak je tomu dávno, co se mu to stalo?“ Odpověděl: „Od dětství;', 'Mk 9:22': 'a často i do ohně jej uvrhl a do vody, aby jej zahubil. Ale zmůžeš-li něco, pomoz nám; slituj se nad námi!“', 'Mk 9:23': 'Ježíš mu odpověděl: „Zmůžeš-li něco? Všecko je možno tomu, kdo věří.“', 'Mk 9:24': 'Hned vzkřikl otec dítěte: „Věřím! Pomoz mé nevěře!“', 'Mk 9:25': 'Když Ježíš viděl, že se zástup sbíhá, pohrozil nečistému duchu: „Duchu němý a hluchý, já ti přikazuji, vyjdi z něho a nikdy už do něho nevcházej!“', 'Mk 9:26': 'I vyšel s křikem a prudkým lomcováním, a hoch zůstal jako mrtvý, takže mnozí myslili, že zemřel. ', 'Mk 9:27': 'Ale Ježíš jej uchopil za ruku a zvedl jej; i vstal.', 'Mk 9:28': 'Když pak Ježíš vešel do domu, učedníci se ho stranou tázali: „Proč jsme ho nemohli vypuditi my?“', 'Mk 9:29': 'Odpověděl jim: „Tento duch nemůže vyjíti ničím než modlitbou.“ ', 'Mk 9:30': 'Vyšli tamodtud a procházeli Galileou; i nechtěl, aby o tom kdo zvěděl; ', 'Mk 9:31': 'učil totiž své učedníky a říkal jim, že Syn člověka bude vydán lidem do rukou, a zabijí jej, a že, až bude zabit, po třech dnech vstane.', 'Mk 9:32': 'Ale oni nerozuměli tomu slovu a báli se ho na to otázati.', 'Mk 9:33': 'Přišli do Kafarnaa, doma pak se jich zeptal: „O čem jste hovořili na cestě?“', 'Mk 9:34': 'Oni mlčeli, neboť na cestě rozmlouvali vespolek, kdo z nich je největší.', 'Mk 9:35': 'I posadil se, zavolal si těch dvanáct a řekl jim: „Chce-li kdo býti prvním, nechť jest ze všech posledním a služebníkem všech.“', 'Mk 9:36': 'Vzal dítě, postavil je doprostřed mezi ně, objal je a řekl jim:', 'Mk 9:37': '„Kdo přijme jedno z takových dětí v mém jménu, mne přijímá; a kdo přijímá mne, nepřijímá mne, ale toho, jenž mě poslal.“', 'Mk 9:38': 'Jan mu řekl: „Mistře, viděli jsme kohosi, kdo v tvém jménu vypuzuje démony, ale s námi nechodí; i bránili jsme mu, protože s námi nechodí.“', 'Mk 9:39': 'Ježíš odpověděl: „Nebraňte mu; neboť nikdo není takový, aby konal mocný čin v mém jménu a mohl snadno o mně zle mluviti.', 'Mk 9:40': 'Kdo není proti nám, je pro nás.“', 'Mk 9:41': '„Kdokoli vás napojí číší vody proto, že jste Kristovi, vpravdě vám pravím, že nepřijde o svou odměnu.“', 'Mk 9:42': '„Kdo by jednoho z těchto malých věřících svedl k hříchu, lépe by mu bylo, kdyby mu byl položen kolem krku velký mlýnský kámen a on byl hozen do moře. ', 'Mk 9:43': 'Svádí-li tě k hříchu ruka, usekni ji; je ti lépe, abys zmrzačen vešel do života, než s oběma rukama odešel do pekla, do neuhasínajícího ohně. ', 'Mk 9:44': '---', 'Mk 9:45': 'Svádí-li tě k hříchu noha, usekni ji; je ti lépe, abys vešel do života chromý, než s oběma nohama byl uvržen do pekla. ', 'Mk 9:46': '---', 'Mk 9:47': 'Svádí-li tě k hříchu oko, vytrhni je; je ti lépe, abys vešel do království Božího jednooký, než abys s oběma očima byl uvržen do pekla,', 'Mk 9:48': 'kde jejich červ nemá konce a oheň neuhasíná.“', 'Mk 9:49': '„Každý bude solen ohněm.“', 'Mk 9:50': '„Dobrá je sůl; jestliže však sůl pozbude solivosti, čím ji napravíte? Mějte sůl v sobě a žijte pokojně mezi sebou.“', 'Mk 10:1': 'Odtud se odebírá a odchází do končin Judských a do Zajordání. Zase se k němu scházejí zástupy a on je zas učil, jak byl zvyklý.', 'Mk 10:2': 'Přistoupili farizeové a ptali se ho, smí-li se muž rozvésti s manželkou. Tím jej zkoušeli.', 'Mk 10:3': 'Odpověděl jim: „Co vám přikázal Mojžíš?“', 'Mk 10:4': 'Řekli: „Mojžíš dovolil napsati rozlukový list a rozvésti se.“', 'Mk 10:5': 'Ježíš jim odpověděl: „Pro tvrdost vašeho srdce napsal vám toto přikázání.', 'Mk 10:6': 'Ale od počátku stvoření »jako muže a ženu je stvořil; ', 'Mk 10:7': 'proto muž opustí svého otce i matku,', 'Mk 10:8': 'a dva budou jedno tělo; takže již nejsou dva, nýbrž jedno tělo.«', 'Mk 10:9': 'Co tedy Bůh spojil, člověk nerozlučuj.“', 'Mk 10:10': 'Doma pak se ho zas učedníci na to ptali. ', 'Mk 10:11': 'I řekl jim: „Kdo by se rozvedl s manželkou a oženil s jinou, dopouští se proti ní cizoložství; ', 'Mk 10:12': 'a kdyby ona se rozvedla se svým manželem a vdala za jiného, dopouští se cizoložství.“', 'Mk 10:13': 'Přinášeli mu děti, aby se jich dotkl. Ale učedníci jim hrozili.', 'Mk 10:14': 'Když to Ježíš uviděl, rozmrzel se a řekl: „Nechte děti přicházeti ke mně, nebraňte jim; neboť takovým náleží království Boží.', 'Mk 10:15': 'Vpravdě vám pravím: Kdokoli nepřijme království Boží jako dítě, jistě do něho nevejde.“', 'Mk 10:16': 'Bral je do náručí, vzkládal na ně ruce a žehnal jim.', 'Mk 10:17': 'Když vycházel na cestu, přiběhl kdosi, poklekl před ním a ptal se ho: „Dobrý mistře, co mám činiti, aby se mi dostalo podílu ve věčném životě?“', 'Mk 10:18': 'Ježíš mu odpověděl: „Proč mě nazýváš dobrým? Nikdo není dobrý, leč jediný Bůh.', 'Mk 10:19': 'Přikázání přece znáš: »Nezabíjej, necizolož, nekraď, nesvědči křivě, cti svého otce i matku«.“', 'Mk 10:20': 'On mu řekl: „Mistře, to všecko jsem zachovával od svého mládí.“', 'Mk 10:21': 'Ježíš se na něj zahleděl a láskou dojat mu řekl: „Jedno ti schází: jdi, prodej vše, co máš, dej žebrákům, a budeš míti poklad v nebi, a pak přijď, následuj mne!“ ', 'Mk 10:22': 'On se nad tím slovem zarazil a odešel zarmoucen, neboť měl mnoho majetku.', 'Mk 10:23': 'Ježíš se rozhlédl a řekl učedníkům: „Jak nesnadno vejdou do království Božího ti, kteří mají peníze.“', 'Mk 10:24': 'Učedníci se podivili těm slovům. Ježíš jim zase řekl: „Dítky, jak nesnadno jest vejíti do království Božího!', 'Mk 10:25': 'Snadnější jest, aby velbloud prošel uchem jehly, než aby bohatý vešel do království nebeského.“', 'Mk 10:26': 'Oni pak ještě více žasli a říkali mezi sebou: „A kdo může být spasen?“', 'Mk 10:27': 'Ježíš se na ně zahleděl a řekl: „U lidí je to nemožno, ale ne u Boha. Neboť všecko je možno u Boha.“', 'Mk 10:28': 'Petr začal: „Hle, my jsme opustili všecko a následovali tebe.“', 'Mk 10:29': 'Ježíš odpověděl: „Vpravdě vám pravím: Není nikoho, kdo zanechal dům, bratří nebo sestry, otce nebo matku, děti nebo pole pro mne a pro evangelium,', 'Mk 10:30': 'aby se mu nedostalo stonásobně - nyní v tomto čase domů, bratří i sester, matek a dětí i polí - ovšem s pronásledováním - a v příštím věku věčného života.', 'Mk 10:31': 'Mnozí první budou posledními a poslední prvními.“', 'Mk 10:32': 'Byli na cestě do Jeruzaléma a Ježíš kráčel před nimi. Byli zaraženi a ti, kteří je následovali, se báli. I vzal si zase k sobě těch dvanáct a počal jim mluviti o tom, co se mu má státi:', 'Mk 10:33': '„Hle, putujeme do Jeruzaléma a Syn člověka bude vydán velekněžím a zákoníkům, i odsoudí jej na smrt a vydají pohanům,', 'Mk 10:34': 'potupí ho, poplivají, zbičují a zabijí ho, ale po třech dnech zase vstane.“', 'Mk 10:35': 'Přijdou k němu Jakub a Jan, synové Zebedeovi, a řeknou mu: „Mistře, přáli bychom si, abys nám učinil, oč bychom tě poprosili.“', 'Mk 10:36': 'Odpověděl: „Co chcete, abych vám učinil?“', 'Mk 10:37': 'Oni mu řekli: „Dej nám, abychom v tvé slávě seděli jeden po tvé pravici a druhý po tvé levici.“', 'Mk 10:38': 'Ježíš jim odpověděl: „Nevíte, oč žádáte. Můžete píti kalich který já piji, nebo býti pokřtěni křtem, kterým já jsem křtěn?“', 'Mk 10:39': 'Odpověděli: „Můžeme.“ Ježíš však řekl: „Kalich, který já piji, budete píti, a křtem, kterým já jsem křtěn, budete pokřtěni, ', 'Mk 10:40': 'ale není mou věcí dáti vám seděti po mé pravici a po mé levici; to náleží těm, kterým je to připraveno.“', 'Mk 10:41': 'Jakmile to uslyšelo těch deset, rozmrzeli se na Jakuba a na Jana.', 'Mk 10:42': 'Ježíš si je zavolal k sobě a řekl jim: „Víte, že ti, kteří se pokládají za vladaře nad národy, nad nimi panují a velicí mužové mezi nimi je znásilňují.', 'Mk 10:43': 'U vás však tomu tak není; nýbrž kdo by se mezi vámi chtěl státi velikým, buď vaším služebníkem,', 'Mk 10:44': 'a kdo by se chtěl státi prvním mezi vámi, buď otrokem všech,', 'Mk 10:45': 'vždyť ani Syn člověka nepřišel, aby si dal sloužiti, nýbrž aby sloužil a dal svůj život jako výkupné za mnohé.“', 'Mk 10:46': 'Přijdou do Jericha. Když pak Ježíš a jeho učedníci s četným zástupem vycházeli z Jericha, syn Timeův Bartimeus, slepý žebrák, ', 'Mk 10:47': 'seděl u cesty. Jakmile uslyšel, že je to Ježíš Nazaretský, dal se do křiku: „Synu Davidův, Ježíši, smiluj se nade mnou!“', 'Mk 10:48': 'Mnozí mu hrozili, aby mlčel, ale on tím více křičel: „Synu Davidův, smiluj se nade mnou!“', 'Mk 10:49': 'Ježíš se zastavil a řekl: „Zavolejte ho!“ Zavolali slepého a řekli mu: „Buď dobré mysli, vstaň, volá tě.“', 'Mk 10:50': 'On odhodil plášť, vyskočil a přišel k Ježíšovi.', 'Mk 10:51': 'Ježíš mu řekl: „Co chceš, abych ti učinil?“ Slepý odpověděl: „Rabboni, abych nabyl zraku!“ ', 'Mk 10:52': 'Ježíš mu řekl: „Odejdi, tvá víra tě zachránila.“ Hned nabyl zraku a následoval ho cestou.', 'Mk 11:1': 'Když se blížili k Jeruzalému, k Betfage a Betanii u hory Oliv, posílá dva ze svých učedníků', 'Mk 11:2': 'a řekne jim: „Jděte do vesnice naproti vám; hned jak do ní vstoupíte, naleznete oslátko uvázané, na kterém ještě nikdo neseděl; odvažte a přiveďte je.', 'Mk 11:3': 'Kdyby se vás někdo zeptal: »Co to děláte?«, odpovězte: »Pán ho potřebuje a hned je sem zase pošle«.“', 'Mk 11:4': 'Odešli a nalezli oslátko uvázané u dveří zvenčí při cestě a odvázali je.', 'Mk 11:5': 'Někteří z těch, kteří tam stáli, se jich ptali: „Co to děláte, že odvazujete to oslátko?“', 'Mk 11:6': 'Odpověděli jim, jak jim Ježíš řekl, i nechali je. ', 'Mk 11:7': 'Přivedou oslátko k Ježíšovi, hodí na ně své pláště, a Ježíš se na ně posadil. ', 'Mk 11:8': 'Mnozí pak stlali své pláště na cestu, jiní listí, jež nasekali na polích. ', 'Mk 11:9': 'Ti, kteří šli napřed, i ti, kteří následovali, volali: „Hosanna!', 'Mk 11:10': 'Veleben budiž ten, jenž přichází ve jménu Páně, velebeno budiž příští království našeho otce Davida! Hosanna na výsostech!“', 'Mk 11:11': 'Vešel do Jeruzaléma, do svatyně. Rozhlédl se po všem, a poněvadž již byla pozdní hodina, odešel se dvanácti do Betanie.', 'Mk 11:12': 'Když druhý den vyšli z Betanie, měl hlad.', 'Mk 11:13': 'Z dálky uviděl fíkovník, který měl listí; přišel, zdali by na něm něco nenalezl. Když k němu došel, nenalezl nic než listí; nebyl totiž čas fíků.', 'Mk 11:14': 'I řekl mu: „Ať z tebe již na věky nikdo nejí ovoce!“ Učedníci to slyšeli.', 'Mk 11:15': 'Přijdou do Jeruzaléma. Vešel do svatyně a začal vyháněti ty, kteří prodávali a kupovali v svatyni, zpřevracel stoly směnárníků a stolice prodavačů holubic', 'Mk 11:16': 'a nedovolil, aby někdo nesl nádobu svatyní.', 'Mk 11:17': 'Učil je: „Což není psáno: »Můj dům bude nazýván domem modlitby pro všecky národy«? Ale vy jste z něho učinili peleš lupičů!“', 'Mk 11:18': 'Uslyšeli to velekněží a zákoníci a hledali, jak by jej zahubili, neboť se ho báli, poněvadž všechen lid žasl nad jeho učením.', 'Mk 11:19': 'Když nastal večer, odešel z města.', 'Mk 11:20': 'Ráno, když šli mimo, uviděli fíkovník uschlý až do samých kořenů. ', 'Mk 11:21': 'Petr si vzpomněl a řekl: „Rabbi, hle, fíkovník, který jsi proklel, uschl.“', 'Mk 11:22': 'Ježíš jim odpověděl: „Mějte víru v Boha! ', 'Mk 11:23': 'Vpravdě vám pravím: Kdo by řekl této hoře »zvedni se a vrhni se do moře«, a nepochyboval by v svém srdci, nýbrž věřil, že se stane, co mluví, stane se mu to.', 'Mk 11:24': 'Proto vám pravím: Všecko, zač se modlíte a prosíte, věřte, že jste to již dostali, a stane se vám to.', 'Mk 11:25': 'Kdykoli vstáváte k modlitbě, odpouštějte, máte-li co proti komu, aby i váš Otec v nebesích vám odpustil vaše přestupky.“ ', 'Mk 11:26': '---', 'Mk 11:27': 'Vrátí se do Jeruzaléma. Když se procházel svatyní, přijdou k němu velekněží, zákoníci a starší', 'Mk 11:28': 'a řekli mu: „Jakou mocí to činíš? Kdo ti dal tuto moc, abys to činil?“', 'Mk 11:29': 'Ježíš jim odpověděl: „Zeptám se vás na něco; odpovězte mi, a já vám povím, z jaké moci to činím. ', 'Mk 11:30': 'Byl křest Janův z nebe či z lidí? Odpovězte mi!“', 'Mk 11:31': 'Domlouvali se mezi sebou: „Řekneme-li »z nebe«, zeptá se: »Proč jste mu neuvěřili?«', 'Mk 11:32': 'Ale máme říci: »z lidí«?“ - báli se totiž lidu, neboť všichni měli Jana opravdu za proroka. ', 'Mk 11:33': 'Odpovědí tedy Ježíšovi: „Nevíme.“ Ježíš jim řekne: „Já vám také nepovím, jakou mocí to činím.“', 'Mk 12:1': 'A začal jim mluviti v podobenstvích: „Jeden člověk vysázel vinici, ohradil ji plotem, vykopal v ní lis, vystavěl hlídkovou věž, pronajal ji vinařům a odcestoval.', 'Mk 12:2': 'I poslal v svůj čas k vinařům služebníka, aby přijal od vinařů něco z plodů vinice.', 'Mk 12:3': 'I chytili jej, zbili a poslali zpět s prázdnou.', 'Mk 12:4': 'Zase k nim poslal jiného služebníka; i toho zpoličkovali a potupili. ', 'Mk 12:5': 'Ještě poslal jiného; i toho zabili a mnoho jiných, jedny zbili, jiné zabili.', 'Mk 12:6': 'Měl ještě jednoho, milovaného syna; toho k nim poslal naposled mysle si: Zastydí se před mým synem. ', 'Mk 12:7': 'Ale oni vinaři si pomyslili: Toto je dědic; pojďte, zabijme jej, a dědictví bude naše.', 'Mk 12:8': 'I chopili ho, zabili a vyhodili ven z vinice.', 'Mk 12:9': '- Co učiní pán vinice? - Přijde, zahubí vinaře a vinici dá jiným.', 'Mk 12:10': '- Což jste ani nečtli toto Písmo: »Kámen, kterým stavitelé pohrdli, ten se stal kamenem úhelným.', 'Mk 12:11': 'Od Pána se jím stal, a v našich očích jest úžasem«?', 'Mk 12:12': 'I usilovali se ho zmocniti, ale lekli se lidu. Pochopili totiž, že to podobenství mluvil proti nim. Ale nechali ho a odešli.', 'Mk 12:13': 'Pošlou k němu některé z farizeů a z Heródovců, aby jej chytili slovem. ', 'Mk 12:14': 'Ti přijdou a řeknou: „Mistře, víme, že jsi pravdivý a že ti na nikom nezáleží; nečiníš rozdílu mezi lidmi, nýbrž podle pravdy učíš cestě Boží. - Je dovoleno dávati císaři daň čili nic? Máme ji dáti či nemáme?“', 'Mk 12:15': '- On však poznal jejich pokrytectví a řekl jim: „Co mě pokoušíte? Dejte mi denár, abych se podíval.“ ', 'Mk 12:16': '- Přinesli mu jej, a on dí: „Čí je to obraz a nápis?“ - Odpověděli: „Císařův.“', 'Mk 12:17': '- Ježíš jim řekl: „Co je císařovo, odevzdejte císaři, a Bohu, co je Boží,“ I divili se mu velmi.', 'Mk 12:18': 'Přijdou k němu saduceové, kteří říkají, že není vzkříšení, a ptali se ho: ', 'Mk 12:19': '„Mistře! Mojžíš nám napsal: »Umře-li něčí bratr a zanechá manželku, ale nezůstaví dítěte, ať si jeho bratr vezme tu manželku a zplodí bratrovi potomstvo«.', 'Mk 12:20': 'Bylo sedm bratří. První se oženil, ale zemřel a nezanechal potomstva; ', 'Mk 12:21': 'oženil se s ní druhý, ale zemřel a nezanechal potomstva; třetí podobně,', 'Mk 12:22': 'a nikdo ze sedmi nezanechal potomstva. Poslední ze všech zemřela i žena. ', 'Mk 12:23': 'Čí z nich bude ta žena po vzkříšení, když vstanou? Vždyť všech sedm ji mělo za manželku!“', 'Mk 12:24': 'Ježíš jim odpověděl: „Zdaž proto nebloudíte, že neznáte Písem ani moci Boží? ', 'Mk 12:25': '- Když lidé vstanou z mrtvých, nežení se, ani nevdávají, ale jsou jako andělé v nebesích. ', 'Mk 12:26': 'Co se pak týče mrtvých, že vstávají, což jste nečtli v knize Mojžíšově, u keře, jak mu Bůh řekl: »Já jsem Bůh Abrahamův, Bůh Izákův a Bůh Jákobův«? ', 'Mk 12:27': '- Bůh není Bohem mrtvých, ale živých. Velmi se mýlíte.“', 'Mk 12:28': 'Přistoupil jeden ze zákoníků, jenž slyšel jejich spor a věděl, že jim dobře odpověděl, a zeptal se ho: „Které přikázání je první ze všech?“', 'Mk 12:29': 'Ježíš mu odpověděl, že první jest: „Slyš, Izraeli, náš Pán Bůh jest Pán jediný,', 'Mk 12:30': 'a miluj svého Pána Boha z celého srdce, z celé duše, z celé mysli a z celé síly; ', 'Mk 12:31': 'druhé je toto: Miluj svého bližního jako sebe. Není jiného přikázání většího nad tato.“', 'Mk 12:32': 'Zákoník mu odpověděl: „Dobře, mistře, podle pravdy jsi řekl, že jest jediný Bůh a není jiného kromě něho,', 'Mk 12:33': 'a milovati jej z celého srdce a z celého rozumu a z celé síly a milovati bližního jako sebe jest cennější než všecky zápalné dary a oběti.“', 'Mk 12:34': 'Ježíš vida, že rozumně odpověděl, řekl mu: „Nejsi daleko od království Božího.“ Potom se ho již nikdo neodvážil zeptati.', 'Mk 12:35': 'Ježíš se pak ujal slova a učil ve svatyni: „Jak mohou zákoníci říkati, že Kristus je syn Davidův?', 'Mk 12:36': 'Vždyť sám David v Duchu svatém řekl: »Řekl Pán mému Pánu: Posaď se po mé pravici, dokud ti nepoložím tvé nepřátele jako podnož tvých nohou.« ', 'Mk 12:37': 'Sám David jej nazývá Pánem, jak tedy může býti jeho synem?“ Četný zástup rád ho poslouchal.', 'Mk 12:38': 'V svém učení řekl: „Varujte se zákoníků, kteří chtějí choditi v dlouhých rouchách a mají rádi pozdravy na tržištích,', 'Mk 12:39': 'přední lavice v synagogách a přední místa na hostinách; ', 'Mk 12:40': 'vyjídají domy vdov a okázale se dlouho modlí; těm se dostane přísnějšího soudu.“', 'Mk 12:41': 'Posadil se naproti chrámové pokladnici a díval se, jak lid hází peníze do pokladnice. Mnozí boháči házeli mnoho.', 'Mk 12:42': 'Přišla chudá vdova, vhodila dvě leptá, což je quadrans. ', 'Mk 12:43': 'I zavolal své učedníky a řekl jim: „Vpravdě vám pravím, tato chudá vdova vhodila víc než všichni, kteří házeli do pokladnice; ', 'Mk 12:44': 'neboť všichni vhodili ze svých přebytků, ale ona ze svého nedostatku vhodila všecko, co měla, celou svou obživu.“', 'Mk 13:1': 'Když vycházel ze svatyně, řekl mu jeden z jeho učedníků: „Mistře, hleď, jaké jsou to kameny a jaké stavby!“', 'Mk 13:2': 'Ježíš mu odpověděl: „Vidíš tyto veliké stavby? Nebude nechán kámen na kameni, aby nebyl zbořen.“', 'Mk 13:3': 'Když seděl na hoře Oliv naproti svatyni, zeptal se ho o samotě Petr, Jakub, Jan a Ondřej: ', 'Mk 13:4': '„Pověz nám, kdy se to stane a jaké bude znamení, než se to všecko dokoná?“', 'Mk 13:5': 'Ježíš jim počal mluviti: „Mějte se na pozoru, aby vás někdo neoklamal!', 'Mk 13:6': 'Přijdou mnozí v mém jménu a budou říkati: »Já jsem to!«, a oklamou mnohé.', 'Mk 13:7': 'Až budete slýchati o válkách a válečných zprávách, nelekejte se! Musí to nastati, ale ještě nebude konec. ', 'Mk 13:8': 'Povstane národ proti národu a království proti království; budou na rozličných místech zemětřesení, bude hlad, - to je začátek strastí.“', 'Mk 13:9': '„Sami se mějte na pozoru! Budou vás vydávati před synedria a v synagogách budete bičováni, stavěni přeď vladaře a krále pro mne jim na svědectví.', 'Mk 13:10': 'Napřed musí býti kázáno evangelium všem národům. ', 'Mk 13:11': 'Až vás budou vodit, aby vás vydávali, nestarejte se, co budete mluvit, ale, co vám bude dáno v té hodině, mluvte; neboť nemluvíte vy, nýbrž Duch svatý.“', 'Mk 13:12': '„Bratr vydá bratra na smrt a otec syna, povstanou děti proti rodičům a usmrtí je;', 'Mk 13:13': 'budete nenáviděni ode všech pro mé jméno, ale kdo vytrvá až do konce, bude zachráněn.“', 'Mk 13:14': '„Když uvidíte ohavnost zpustošení stojící, kde státi nemá - čtenáři, chápej! - ,pak ať Judští prchnou do hor;', 'Mk 13:15': 'kdo je na střeše, nesestupuj ani nevcházej, aby si z domu něco vzal;', 'Mk 13:16': 'kdo je na poli, nevracej se, aby si vzal plášť.', 'Mk 13:17': 'Běda ženám těhotným a kojícím v těch dnech!', 'Mk 13:18': 'Modlete se, aby to nenastalo v zimě.', 'Mk 13:19': 'Ony dni budou tísní, jaké nebylo od počátku stvoření, které Bůh stvořil, až podnes a jaké nebude. ', 'Mk 13:20': 'Kdyby Pán nezkrátil těch dnů, ani jediný člověk by se nezachránil. Ale k vůli vyvoleným, které vyvolil, zkrátil ty dny.“', 'Mk 13:21': '„Řekne-li vám tehdy někdo: »Hle, zde jest Kristus«, nebo: »Tam je«, nevěřte.', 'Mk 13:22': 'Povstanou lživí Kristové a lživí proroci a budou činiti znamení a divy, aby sváděli, možno-li, i vyvolené.“', 'Mk 13:23': 'Ale vy se mějte na pozoru! Všecko vám říkám napřed. ', 'Mk 13:24': 'Ale v oněch dnech, po oné tísni, zatmí se slunce, měsíc nebude vydávati své záře,', 'Mk 13:25': 'hvězdy budou padati z nebe a mocnosti na nebesích se zachvějí. ', 'Mk 13:26': 'Tehdy spatří Syna člověka přicházejícího v oblacích s velkou mocí a slávou.', 'Mk 13:27': 'Tehdy vyšle své anděly a shromáždí vyvolené ze čtyř končin větrů od konce země až po konec nebe.“', 'Mk 13:28': '„Od fíkovníku pak se naučte podobenství: Když jeho větev šťavnatí a vyráží listy, poznáváte, že je blízko léto.', 'Mk 13:29': 'Tak i vy, až uzříte, že se toto děje, poznejte, že je blízko, přede dveřmi.', 'Mk 13:30': 'Vpravdě vám pravím, že nepomine toto pokolení, než se toto všechno stane.', 'Mk 13:31': 'Nebe a země pominou, ale má slova jistě nepominou.“', 'Mk 13:32': '„O onom dni pak aneb oné hodině neví nikdo, ani andělé, ani Syn, jenom Otec. ', 'Mk 13:33': 'Mějte se na pozoru! Bděte, neboť nevíte, kdy je ten čas.“', 'Mk 13:34': '„Jako člověk, který odcestoval, zanechal svůj dům, dal svým služebníkům moc, každému jeho práci, dveřníkovi nařídil, aby bděl.', 'Mk 13:35': 'Bděte tedy, neboť nevíte, kdy přijde pán domu, zdali večer, či o půlnoci, či za kuropění, či ráno,', 'Mk 13:36': 'aby vás, když přijde nenadále, nenalezl spící. -', 'Mk 13:37': 'Co pravím vám, pravím všechněm: Bděte!“', 'Mk 14:1': 'Bylo dva dni před svátkem Pascha a nekvašených chlebů. Velekněží a zákoníci hledali, jak by jej lstí zajali a zabili; ', 'Mk 14:2': 'říkali totiž: „Ne o svátku, aby v lidu nenastala vzpoura!“ ', 'Mk 14:3': 'Když byl Ježíš v Betanii v domě Šimona malomocného a seděl u stolu, přišla žena s alabastrovou nádobkou pravé, drahocenné nardové masti, rozbila nádobku a vylila mu mast na hlavu. ', 'Mk 14:4': 'Někteří se v duchu mrzeli: „Nač ta ztráta masti?', 'Mk 14:5': 'Vždyť ta mast mohla býti prodána za víc než tři sta denárů a mohlo to býti dáno chudým.“ A horšili se na ni.', 'Mk 14:6': 'Ježíš však řekl: „Nechte jí! Proč jí činíte nesnáze? Vykonala na mně krásný čin. ', 'Mk 14:7': 'Vždyť chudé máte s sebou vždycky a můžete jim prokázati dobro, kdykoli chcete, mne však nemáte vždycky. ', 'Mk 14:8': 'Učinila, co mohla; předem pomazala mé tělo k pohřbu.', 'Mk 14:9': 'Vpravdě vám pravím: Kdekoli bude kázáno evangelium po celém světě, bude se mluviti na její památku i o tom, co učinila,“', 'Mk 14:10': 'Jidáš Iškariotský, jeden ze dvanácti, odešel k velekněžím, aby jim ho vydal.', 'Mk 14:11': 'Jak to uslyšeli, zaradovali se a slíbili, že mu dají peníze. I hledal, jak by jim jej vhodně vydal. ', 'Mk 14:12': 'V první den nekvašených chlebů, když zabíjeli beránka, zeptají se ho učedníci: „Kam ti máme jít uchystat, abys pojedl beránka?“', 'Mk 14:13': 'I pošle dva ze svých učedníků a řekne jim: „Jděte do města. Potká vás člověk nesoucí džbán vody; jděte za ním,', 'Mk 14:14': 'a kam vejde, řekněte hospodáři: »Mistr vzkazuje: Kde je má světnice, kde bych jedl beránka se svými učedníky?«', 'Mk 14:15': 'On vám ukáže velkou místnost v poschodí již prostřenou, uchystanou. Tam nám uchystejte.“', 'Mk 14:16': 'Učedníci odešli, vešli do města, nalezli vše, jak jim řekl, a uchystali beránka.', 'Mk 14:17': 'Večer přijde Ježíš se svými učedníky.', 'Mk 14:18': 'Když seděli a jedli, řekl: „Vpravdě vám pravím, že jeden z vás, který se mnou jí, mě zradí.“', 'Mk 14:19': 'Začali se rmoutiti a říkali mu jeden za druhým: „Přece snad ne já!“', 'Mk 14:20': 'Odpověděl jim: „Jeden ze dvanácti, který si omáčí se mnou v míse. -', 'Mk 14:21': 'Syn člověka sic odchází tak, jak je o něm psáno, ale běda onomu člověku, skrze něhož je Syn člověka zrazován; lépe, kdyby se takový člověk ani nebyl narodil!“', 'Mk 14:22': 'Když jedli, vzal Ježíš chléb, požehnal, rozlomil a dával jim řka: „Vezměte! To jest mé tělo.“', 'Mk 14:23': 'Vzal kalich, dobrořečil a dával jim; i pili z něho všichni. ', 'Mk 14:24': 'Řekl jim: „To jest má krev smlouvy, vylévaná za mnohé. ', 'Mk 14:25': 'Vpravdě vám pravím, že již nikdy nebudu píti z plodu révy až do onoho dne, kdy jej budu píti nový v království Božím.“', 'Mk 14:26': 'Potom zazpívali chvalozpěv a vyšli na horu Oliv.', 'Mk 14:27': 'Ježíš jim dí: „Všichni se odvrátíte, neboť je psáno: „Budu bíti pastýře, a ovce se rozprchnou“. ', 'Mk 14:28': 'Ale až budu vzkříšen, předejdu vás do Galileje.“', 'Mk 14:29': 'Petr mu odpověděl: „Kdyby se všichni odvrátili, já ne!“', 'Mk 14:30': 'Ježíš mu dí: „Vpravdě ti pravím, že ty dnes, tuto noc, než kohout zakokrhá, třikrát mě zapřeš.“', 'Mk 14:31': 'Ale on naléhavěji mluvil: „Kdybych měl s tebou umříti, jistě tě nezapřu!“ Tak mluvili všichni.', 'Mk 14:32': 'Přijdou na pole, které se jmenovalo Getsemane. Řekne svým učedníkům: „Usedněte zde, než se pomodlím.“', 'Mk 14:33': 'Vezme s sebou Petra, Jakuba a Jana, roztesknil se, pocítil bázeň a dí jim: ', 'Mk 14:34': '„Má duše je přesmutná až k smrti. Zůstaňte zde a bděte!“', 'Mk 14:35': 'Trochu poodešel, padl na zemi a modlil se, aby ho, je-li možno, tato hodina minula,', 'Mk 14:36': 'a řekl: „Abba, Otče; tobě je všecko možno; přenes mimo mne ten to kalich. Ale ne co já chci, nýbrž co ty chceš!“', 'Mk 14:37': 'Přijde a nalezne je spící; Řekne Petrovi: „Šimone, ty spíš? Nedovedl jsi ani hodinu probdít! ', 'Mk 14:38': 'Bděte a modlete se, abyste neupadli do pokušení. Duch je sic ochoten, ale tělo slabé.“', 'Mk 14:39': 'Odešel zas a pomodlil se týmiž slovy. ', 'Mk 14:40': 'Zase se vrátil a nalezl je spící, neboť oči se jim těžce zavíraly, a nevěděli, co by mu řekli.', 'Mk 14:41': 'Po třetí přijde a řekne jim: „Spěte tedy dál a odpočívejte. To stačí! Přišla hodina, hle, Syn člověka je vydáván do rukou hříšníkům.', 'Mk 14:42': 'Vstaňte, pojďme. Hle, přiblížil se můj zrádce!“', 'Mk 14:43': 'Hned, co ještě mluvil, blížil se Jidáš, jeden ze dvanácti, a s ním zástup s meči a s klacky od velekněží, zákoníků a starších.', 'Mk 14:44': 'Zrádce jim dal smluvené znamení: „Koho políbím, ten je to. Zmocněte se ho a odveďte ho bezpečně!“', 'Mk 14:45': 'Když došel, hned přistoupil k němu, řekl: „Rabbi“ a políbil jej.', 'Mk 14:46': 'Oni pak vztáhli naň ruce a zmocnili se ho.', 'Mk 14:47': 'Ale jeden z těch, kteří stáli okolo, vytasil meč, uhodil veleknězova služebníka a uťal mu ucho. ', 'Mk 14:48': 'Ježíš se ujal slova a řekl jim: „Jako na lupiče jste na mne vyšli s meči a s klacky, abyste mě zajali. ', 'Mk 14:49': 'Denně jsem učíval mezi vámi v svatyni, a nezmocnili jste se mne. Ale Písma se měla splniti.“', 'Mk 14:50': 'Všichni pak jej opustili a utekli.', 'Mk 14:51': 'Šel za ním jen nějaký jinoch oblečený prostěradlem přes nahé tělo; i toho se chtěli zmocniti, ', 'Mk 14:52': 'on však jim nechal prostěradlo a utekl.', 'Mk 14:53': 'Ježíše odvedli k veleknězi, i shromáždí se všichni velekněží a starší i zákoníci. ', 'Mk 14:54': 'Petr zdaleka šel za ním až dovnitř do dvora veleknězova, usedl si s biřici a ohříval se u okně.', 'Mk 14:55': 'Velekněží a celé synedrium hledali svědectví proti Ježíšovi, aby jej mohli usmrtiti, ale nenalézali.', 'Mk 14:56': 'Mnozí sice svědčili proti němu lživě, ale svědectví nebyla shodná.', 'Mk 14:57': 'Někteří povstali a svědčili proti němu lživě:', 'Mk 14:58': '„My jsme ho slyšeli, jak říkal: »Já zbořím tento chrám, vystavěný rukama, a po třech dnech zbuduji jiný, nevystavěný rukama.«“', 'Mk 14:59': 'Ale ani takto nebylo jejich svědectví shodné.', 'Mk 14:60': 'I povstal velekněz doprostřed a otázal se Ježíše: „Nic neodpovídáš? Co znamená, co tito proti tobě svědčí?“', 'Mk 14:61': 'On však mlčel a neodpověděl nic. Velekněz se ho ptal znova: „Jsi ty Kristus, syn Boha Velebeného?“', 'Mk 14:62': 'Ježíš odpověděl: „Jsem, a uvidíte Syna člověka seděti po pravici Moci a přicházeti s oblaky nebeskými.“', 'Mk 14:63': 'Velekněz roztrhl svá roucha a řekl: „Nač ještě potřebujeme svědků? ', 'Mk 14:64': 'Slyšeli jste rouhání! Co se vám zdá?“ Oni všichni jej odsoudili, že propadá trestu smrti.', 'Mk 14:65': 'Někteří počali na něj plivati, zakrývali mu tvář, poličkovali jej a říkali mu: „Prorokuj!“, a biřici jej přijali ranami.', 'Mk 14:66': 'Petr byl dole na dvoře; i přijde jedna z veleknězových služek,', 'Mk 14:67': 'a když vidí Petra ohřívajícího se, podívá se na něj a řekne: „I ty jsi byl s tím Nazaretským Ježíšem!“', 'Mk 14:68': 'Ale on zapřel: „Nevím, ani nerozumím, co tím míníš“, a odešel ven do předdvoří. A kohout zakokrhal.', 'Mk 14:69': 'Služka však, když jej uviděla, zase začala říkat těm, kteří stáli okolo: „Tenhle je z nich.“', 'Mk 14:70': 'On zase zapíral. Zakrátko zase ti, kteří stáli okolo, řekli Petrovi: „Opravdu, jsi z nich! Vždyť jsi Galilejský.“', 'Mk 14:71': 'On však se začal zaříkati a přisahati: „Neznám toho člověka, o němž mluvíte.“', 'Mk 14:72': 'A hned zakokrhal kohout po druhé. I vzpomněl si Petr na slova, jak mu Ježíš řekl: „Než kohout dvakrát zakokrhá, třikrát mě zapřeš.“ Vzpamatoval se a plakal. ', 'Mk 15:1': 'Hned ráno připravili velekněží poradu se staršími a zákoníky a celé synedrium. Svázali Ježíše, odvedli jej a odevzdali Pilátovi.', 'Mk 15:2': 'Pilát se ho otázal: „Jsi ty židovský král?“ Odpověděl: „Jak pravíš.“', 'Mk 15:3': 'Velekněží na něj prudce žalovali.', 'Mk 15:4': 'Pilát se ho znova tázal: „Nic neodpovídáš? Hleď, co všechno na tebe žalují!“', 'Mk 15:5': 'Ale Ježíš již nic neodpověděl, až se Pilát divil.', 'Mk 15:6': 'O svátcích jim propouštěl vězně, o kterého žádali.', 'Mk 15:7': 'Byl uvězněn muž jménem Barabáš spolu s buřiči, kteří se při té vzpouře dopustili vraždy.', 'Mk 15:8': 'Lid se přivalil nahoru a počal žádati, aby učinil, jako jim činíval.', 'Mk 15:9': 'Pilát jim odpověděl: „Chcete, abych vám propustil židovského krále?“', 'Mk 15:10': 'Poznal totiž, že jej velekněží vydali ze zášti.', 'Mk 15:11': 'Velekněží však přemluvili zástup, aby jim raději propustil Barabáše.', 'Mk 15:12': 'Pilát se jich znova zeptal: „Co tedy mám učiniti s tím, kterému říkáte židovský král?“', 'Mk 15:13': 'Zase vykřikli: „Ukřižuj ho!“', 'Mk 15:14': 'Pilát jim odpověděl: „Co zlého učinil?“ Oni však ještě hlasitěji vzkřikli: „Ukřižuj ho!“', 'Mk 15:15': 'Pilát chtěl vyhověti zástupu, propustil jim Barabáše, Ježíše zbičoval a vydal, aby byl ukřižován.', 'Mk 15:16': 'Vojáci jej odvedli do dvora, to jest do pretoria a svolali celou četu. ', 'Mk 15:17': 'Oblékli jej do šarlatu, upletli trnový věnec, vložili mu jej na hlavu ', 'Mk 15:18': 'a počali jej pozdravovati: „Buď zdráv, židovský králi!“', 'Mk 15:19': 'Bili jej po hlavě třtinou, plili na něj, klekali a klaněli se mu.', 'Mk 15:20': 'Když se mu dost naposmívali, svlékli mu purpur, oblékli jej do jeho šatů a vyvádějí jej, aby jej ukřižovali.', 'Mk 15:21': 'Přinutili nějakého Šimona z Cyrény, který přicházel z pole, otce Alexandrova a Rufova, aby mu nesl kříž.', 'Mk 15:22': 'Vedou jej na místo řečené Golgata, což přeloženo znamená »místo lebky«.', 'Mk 15:23': 'Dávali mu víno s myrhou, ale on ho nepřijal.', 'Mk 15:24': 'Ukřižují jej a rozdělí si jeho šaty, metajíce losy, co si kdo má vzíti.', 'Mk 15:25': 'Když jej ukřižovali, bylo devět hodin ráno.', 'Mk 15:26': 'Nápis jeho viny zněl: „Židovský král“.', 'Mk 15:27': 'S ním ukřižují dva lupiče, jednoho po pravici, druhého po levici. ', 'Mk 15:28': '---', 'Mk 15:29': 'Lidé, kteří chodili mimo, potřásali hlavami a rouhali se mu: „Aj, chtěl jsi zbořit chrám a ve třech dnech zase vystavěti. ', 'Mk 15:30': 'Sestup s kříže a zachraň se!“', 'Mk 15:31': 'Stejně i kněží vespolek se zákoníky posměšně říkali: „Jiné zachránil, sám sebe nemůže zachrániti.', 'Mk 15:32': 'Ať Kristus, izraelský král, nyní sestoupí s kříže, abychom to viděli, a uvěříme.“ I ti, kteří byli spolu s ním ukřižováni, jej uráželi.', 'Mk 15:33': 'O dvanácti hodinách nastala tma po celé zemi až do tří hodin.', 'Mk 15:34': 'O třetí hodině vykřikl Ježíš hlasitě: „Eloi, eloi, lama sabachthani“, což přeloženo znamená: Můj Bože, můj Bože, proč jsi mě opustil? ', 'Mk 15:35': 'Někteří z těch, kteří stáli blízko, když to slyšeli, říkali: „Hle, volá Eliáše.“', 'Mk 15:36': 'Někdo odběhl, namočil houbu do octa, nastrčil na třtinu a chtěl jej napojiti řka: „Počkejte, uvidíme, zdali ho Eliáš přijde sejmout.“', 'Mk 15:37': 'Ježíš však hlasitě vykřikl a vydechl naposled.', 'Mk 15:38': 'Opona chrámová se roztrhla na dvě odshora až dolů. ', 'Mk 15:39': 'Když četař, jenž stál při tom naproti němu, uviděl, že tak naposled vydechl, řekl: „Opravdu, tento člověk byl Syn Boží.“', 'Mk 15:40': 'Zdaleka se dívaly ženy, mezi nimi Maria z Magdaly a Maria, matka Jakuba malého a Jozeta, a Salome,', 'Mk 15:41': 'které s ním chodívaly a jemu sloužívaly, když byl v Galilei, a mnoho jiných, které s ním přišly do Jeruzaléma.', 'Mk 15:42': 'Již nastal večer. Poněvadž byla příprava, to jest předvečer soboty,', 'Mk 15:43': 'přišel Jozef z Arimatie, vážený radní, který sám také očekával království Boží, a odvážil se předstoupiti před Piláta a vyžádal si Ježíšovo tělo.', 'Mk 15:44': 'Pilát se podivil, že je již mrtev. Zavolal četaře a vyptal se ho, zdali již dávno zemřel.', 'Mk 15:45': 'Když to od četaře zvěděl, daroval mrtvolu Jozefovi.', 'Mk 15:46': 'I koupil prostěradlo, sňal jej, obalil tím prostěradlem a složil jej do hrobu, který byl vytesán ve skále, a přivalil kámen ke dveřím hrobu.', 'Mk 15:47': 'Maria z Magdaly a Maria, matka Jozetova, se dívaly, kde byl položen.', 'Mk 16:1': 'Když uplynula sobota, Maria z Magdaly a Maria, matka Jakubova, a Salome nakoupily vonných mastí, aby přišly a pomazaly jej.', 'Mk 16:2': 'Velmi časně prvního dne téhodne přicházely k hrobu, když slunce vyšlo.', 'Mk 16:3': 'Mluvily vespolek: „Kdo nám odvalí kámen ode dveří hrobu?“', 'Mk 16:4': '(Byl totiž velmi veliký.) Vzhlédly a viděly, že kámen jest odvalen.', 'Mk 16:5': 'Vešly do hrobu, uviděly jinocha sedícího po pravé straně, oblečeného do bílého roucha, a zděsily se.', 'Mk 16:6': 'Řekl jim: „Neděste se! Hledáte Ježíše Nazaretského, který byl ukřižován? Byl vzkříšen. Není ho zde. Hle, místo, kam jej položili.', 'Mk 16:7': 'Ale jděte, povězte jeho učedníkům a Petrovi: »Jde před vámi do Galileje. Tam jej uvidíte, jak vám řekl«.“', 'Mk 16:8': 'I vyšly a utekly od hrobu, neboť se jich zmocnilo rozechvění a úžas. Ale nikomu nic neřekly; neboť se bály.', 'Mk 16:9': '. Když Ježíš vstal z mrtvých časně ráno prvního dne téhodne, zjevil se nejprve Marii z Magdaly z níž vypudil sedm zlých duchů. ', 'Mk 16:10': 'I odešla a oznámila to těm, kteří s ním bývali, zarmouceným a plačícím.', 'Mk 16:11': 'Ačkoliv uslyšeli, že žije a byl od ní spatřen, neuvěřili.', 'Mk 16:12': 'Potom byl zjeven v jiné podobě dvěma z nich, když šli na pole,', 'Mk 16:13': 'a oni šli a oznámili to ostatním, ale ani těm neuvěřili.', 'Mk 16:14': 'Potom byl zjeven samým jedenácti, sedícím u stolu, káral jejich nevěru a tvrdost srdce, že neuvěřili těm, kteří jej spatřili vzkříšeného,', 'Mk 16:15': 'a řekl jim: „Jděte do celého světa a kažte evangelium veškerému tvorstvu.', 'Mk 16:16': 'Kdo uvěří a bude pokřtěn, bude spasen; kdo neuvěří, bude odsouzen.', 'Mk 16:17': 'Ty, kteří uvěří, budou provázeti tato znamení: mým jménem budou vypuzovati démony, budou mluviti novými jazyky,', 'Mk 16:18': 'hady budou bráti do ruky, a vypijí-li něco smrtonosného, neuškodí jim to; na nemocné budou vkládati ruce, a bude jim dobře.“', 'Mk 16:19': 'Když Pán Ježíš k nim domluvil, byl vzat vzhůru do nebe a posadil se na pravici Boží.', 'Mk 16:20': 'Oni pak vyšli a všudy kázali, a Pán jim pomáhal a potvrzoval jejich slovo znameními, která je doprovázela. '}