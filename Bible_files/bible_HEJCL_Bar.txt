{'Bar 1:1': 'Toto jest znění knihy, kterou napsal Baruch, syn Neriáše, syna Maasiáše, syna Sedekiáše, syna Sedeje, syna Helkiášova v Babylóně,', 'Bar 1:2': 'léta pátého, sedmého dne měsíce, toho času, kdy Chaldejští, dobyvše Jerusalema, vypálili jej ohněm.', 'Bar 1:3': 'Baruch četl knihu tuto před Jechoniášem, synem Joakimovým, králem judským, jakož i před veškerým lidem, jenž přišel k (četbě) knihy (této),', 'Bar 1:4': 'před junáky, před královskými syny, před staršími a před lidem od nejmenšího až do největšího, přede všemi, kteří bydlili v Babylonii, při řece Sodi.', 'Bar 1:5': 'Slyšíce (to) plakali, postili a modlili se před Hospodinem.', 'Bar 1:6': 'Sebrali také peníze podle toho, jak byl kdo zámožný', 'Bar 1:7': 'a poslali (je) do Jerusalema knězi Joakimovi, synu Helkiáše, syna Salomova, jakož i kněžím a všemu lidu, který nalezne s ním v Jerusalemě,', 'Bar 1:8': 'když byl dostal nádoby chrámu Hospodinova, vzaté z chrámu, aby je zpět dopravil do Judska, desátého dne měsíce sivanu, (to jest) nádoby stříbrné, jež byl dal udělati Sedekiáš, syn Josiášův, král judský,', 'Bar 1:9': 'když byl Nabuchodonosor, král babylonský vzal Jechoniáše, knížata i všecky velmože i venkovský lid, aby je z Jerusalema odvedl svázané do Babylona.', 'Bar 1:10': 'A řekli: Aj, posíláme vám peníze, nakupte za ně zápalných obětí a kadidla; učiňte obět suchou a podejte obět za hřích na oltáři Hospodina, Boha našeho;', 'Bar 1:11': 'a modlete se za život Nabuchodonosora, krále babylonského, jakož i za život Baltasara, syna jeho, aby byly dni jejich jako dni nebes nad zemí;', 'Bar 1:12': '(modlete se) také, aby nám dal Hospodin sílu, a osvítil oči naše, abychom živi byli pod ochranou Nabuchodonosora, krále babylonského, a pod ochranou Baltasara, syna jeho, abychom sloužili jim mnoho dní, a nalezli milost před nimi.', 'Bar 1:13': 'A také za nás modlete se k Hospodinu, našemu Bohu, neboť jsme zhřešili (proti) Hospodinu, našemu Bohu, a není hněv jeho odvrácen od nás až do dneška.', 'Bar 1:14': 'A čtěte tuto knihu, kterou vám posíláme, abyste ji čítali ve chrámě Hospodinově na den slavný, na den příhodný.', 'Bar 1:15': 'Hospodin, Bůh náš je spravedlivý, nám pak (sluší) hanbou na tvářích se rdíti dnes; všem Judovcům, i obyvatelům Jerusalema', 'Bar 1:16': 'králům našim, knížatům našim, kněžím našim, prorokům našim i otcům našim.', 'Bar 1:17': 'Zhřešili jsme proti Hospodinu, Bohu našemu, zpronevěřili jsme se mu, nedůvěřovali jsme mu,', 'Bar 1:18': 'nebyli jsme poddáni jemu, a neposlechli jsme hlasu Hospodina, Boha našeho, bychom chodili v příkazech jeho, jež nám dal.', 'Bar 1:19': 'Ode dne, kdy vyvedl otce naše ze země Egyptské, až do dneška byli jsme neposlušni Hospodina, Boha našeho, a odtrhli, vzdálili jsme se, abychom neslyšeli hlasu jeho.', 'Bar 1:20': 'I ulpělo na nás mnoho zlých věcí i kletby, jež kázal Hospodin oznámiti Mojžíšovi, služebníku svému, který vyvedl otce naše ze země Egyptské, aby nám dal zemi tekoucí mlékem a medem, jak je dnes viděti.', 'Bar 1:21': 'Avšak, neposlechli jsme hlasu Hospodina, Boha našeho, podle všech slov proroků, jež poslal k nám;', 'Bar 1:22': 'ale odešli jsme každý podle smýšlení svého zlého srdce, bychom sloužili bohům cizím, páchajíce, co bylo zlé v očích Hospodina, Boha našeho.', 'Bar 2:1': 'Proto splnil Hospodin, Bůh náš slovo své, kterým hrozil nám i vládcům našim, kteří vládli nad Israelem, králům našim, knížatům našim, všemu Israelovi i Judovi,', 'Bar 2:2': 'že přivede na nás Hospodin veliká zla, která se nestala pod nebem, jako se stala v Jerusalemě, podle toho, jak psáno jest v zákoně Mojžíšově,', 'Bar 2:3': 'že (totiž) bude člověk jistí maso syna svého a maso dcery své.', 'Bar 2:4': 'A dal je pod ruku všech králů, kteří jsou okolo nás, na hanbu a na pospas mezi všemi národy, mezi něž rozptýlil nás Hospodin.', 'Bar 2:5': 'I dostali jsme se vespod a ne navrch, nebo zhřešili jsme (proti) Hospodinu, Bohu svému, neposlouchajíce hlasu jeho.', 'Bar 2:6': 'Hospodin, Bůh náš je spravedlivý, nám pak a otcům našim jest hanbou na tvářích se rdíti dnes.', 'Bar 2:7': 'Nebo hrozil nám Hospodin všemi těmi zly, jež přišla na nás;', 'Bar 2:8': 'a nevynasnažili jsme se usmířiti tvář Hospodina, Boha našeho, aby se navrátil každý z nás od cest svých velmi zlých.', 'Bar 2:9': 'I nezapomněl Hospodin na (ta) zla, a přivedl je na nás; neboť spravedlivý jest Hospodin ve všech skutcích svých, které přikázal nám.', 'Bar 2:10': 'Ale neposlechli jsme hlasu jeho, bychom chodili v příkazech Hospodinových, které položil nám před oči.', 'Bar 2:11': 'Nyní tedy, Hospodine, Bože Israelův, jenž jsi vyvedl lid svůj ze země Egyptské rukou mocnou, za znamení a zázraků, mocí svou velikou, ramenem vztaženým, a učinils jméno sobě, jaké dnes máš!', 'Bar 2:12': 'Hřešili jsme, bezbožně jsme činili, nepravost jsme páchali, Hospodine, Bože náš, proti všem tvým zákonům.', 'Bar 2:13': 'Nechať se odvrátí hněv tvůj od nás, neboť zbývá nás málo mezi národy, mezi něž jsi rozptýlil nás.', 'Bar 2:14': 'Vyslyš, Hospodine, modlitby a nářky naše a vysvoboď nás sám pro sebe dej nám nalézti milost před těmi, kteří nás odvedli,', 'Bar 2:15': 'aby věděla všecka země, že jsi ty Hospodin, Bůh náš, a že podle jména tvého sluje Israel a pokolení jeho.', 'Bar 2:16': 'Shlédni, Hospodine, se svého svatého domu na nás, nakloň ucho své a vyslyš nás.', 'Bar 2:17': 'Otevři své oči a viz; neboť nemohou mrtví, kteří jsou v peklích, jichžto duch vzat jest jim z těla, nemohou slávu a spravedlnost Hospodinovu velebiti,', 'Bar 2:18': 'ale duše, zarmoucená nad velikostí zla, chodící zkřivená, neduživá, oči chřadnoucí, duše lačná může slávu tvou a spravedlnost Hospodinovu velebiti.', 'Bar 2:19': 'Nebo ne podle spravedlností svých otců vyléváme prosby a žádáme milosrdenství před tvou tváří, Hospodine, Bože náš,', 'Bar 2:20': 'ale že jsi seslal hněv svůj a rozhořčenost svou na nás, jak jsi hrozil skrze služebníky své proroky řka:', 'Bar 2:21': '„Toto praví Hospodin: Sehněte rámě své a šíji svou, a služte králi babylonskému, i budete seděti v zemi, kterou jsem dal otcům vašim.', 'Bar 2:22': 'Pakli neuposlechnete hlasu Hospodina, Boha svého, abyste sloužili králi babylonskému, učiním, že zmizíte z měst judských a z ulic jerusalemských;', 'Bar 2:23': 'a odejmu od vás hlas veselí a hlas radosti, hlas ženicha a hlas nevěsty, a nebude v celé zemi stopy po jejím obyvateli."', 'Bar 2:24': 'Avšak neposlechli hlasu tvého, aby sloužili králi babylonskému, i splnil jsi svá slova, která jsi mluvil skrze služebníky své proroky, že vyneseny budou kosti králů našich a kosti otců našich s místa svého.', 'Bar 2:25': 'A aj, povrženy, jsou na vedro sluneční a na mráz noční; zemřeli v největších bolestech, hladem, mečem a vyhnanstvím.', 'Bar 2:26': 'A učinil jsi z chrámu, který sluje podle jména tvého to, co z něho dnes jest, pro nepravost domu Israelova a domu Judova.', 'Bar 2:27': 'Ale naložil jsi s námi, Hospodine, Bože náš, podle veškeré dobroty své a podle všeho toho svého velikého smilování', 'Bar 2:28': ', jak jsi mluvil skrze služebníka svého Mojžíše tehdy, kdy jsi přikázal jemu, aby napsal zákon tvůj synům Israelovým', 'Bar 2:29': 'řka: Nebudete-li poslouchati hlasu mého, obrátí se množství toto veliké v nejmenší mezi národy, mezi které já je rozptýlím.', 'Bar 2:30': 'Neboť vím, že mne neposlechne lid (ten) – jeť to lid tvrdé šíje – avšak v zemi zajetí svého zamyslí se,', 'Bar 2:31': 'i zvědí, že já jsem Hospodin, Bůh jejich, a dám jim srdce, i zmoudří; uši, i budou slyšeti;', 'Bar 2:32': 'i budou mě chváliti v zemi zajetí svého a pamatovati budou no mé jméno.', 'Bar 2:33': 'A odvrátí se od své zatvrzelosti a od své zloby, neboť rozpomenou se na cestu svých otců, kteří zhřešili proti mně.', 'Bar 2:34': 'A povolám je zase do země, kterou jsem přísežně slíbil otcům jejich, Abrahamovi, Isákovi a Jakobovi i budou jí vlásti; rozmnožím je, a neubude jich.', 'Bar 2:35': 'A učiním s nimi úmluvu jinou, věčnou, že budu jejich Bohem a oni mým lidem; a nepohnu již lidem svým, syny Israelovými ze země, kterou jsem dal jim.', 'Bar 3:1': 'A nyní, Hospodine všemohoucí, Bože Israelův, duše stísněná, duch soužený volá k tobě:', 'Bar 3:2': 'Slyš, Hospodine, a smiluj se, neboť Bůh milosrdný jsi; smiluj se nad námi, neboť jsme zhřešili proti tobě!', 'Bar 3:3': 'Ano, ty trůníš na věky, a my bychom měli zahynouti na věky?', 'Bar 3:4': 'Hospodine všemohoucí, Bože Israelův, slyš nyní modlitbu mrtvých Israelitů a synů těch, kteří zhřešili proti tobě a neposlechli hlasu Hospodina, Boha svého – proto jest nám neštěstí (ustavičně) v patách.', 'Bar 3:5': 'Nevzpomínej na nepravosti našich otců, ale vzpomeň na svou ruku a na své jméno toho času;', 'Bar 3:6': 'neboť ty jsi Hospodin, Bůh náš, i budeme chváliti tebe, Hospodine!', 'Bar 3:7': 'Ano, proto jsi pohnul srdce naše, bychom se báli tebe, bychom vzývali tvé jméno a chváliti tě v zajetí svém, neboť obrátili jsme se od nepravosti svých otců, kteří hřešili proti tobě.', 'Bar 3:8': 'Viz však, dnes (ještě) jsme v zajetí svém, do něhož jsi rozptýlil nás na hanbu a na kletbu a na hřích, podle všech nepravostí otců našich, kteří odpadli od tebe, Hospodine, Bože náš!', 'Bar 3:9': 'Slyš, Israeli, přikázání života, napni sluch, bys uměl moudrost!', 'Bar 3:10': 'Čím to, Israeli, že jsi v zemi nepřátelské,', 'Bar 3:11': 'že chřadneš v cizí zemi, že poskvrněn jsi jako mrtvoly, že jsi připočten k těm, kteří do pekel sestoupili?', 'Bar 3:12': 'Opustil jsi studnici moudrosti.', 'Bar 3:13': 'Neboť kdybys byl na cestě Boží chodil, byl bys ovšem v pokoji věčném přebýval.', 'Bar 3:14': 'Nauč se, kde jest poznání, kde síla, kde rozumnost, abys spolu zvěděl, kde jest dlouhověkost a blahobyt, kde jest světlo očí a pokoj.', 'Bar 3:15': 'Kdo nalezl její místo, a kdo vešel do její klenotnice?', 'Bar 3:16': 'Kde jsou panovníci národů a ti, kdož panovali nad zemskými zvířaty?', 'Bar 3:17': 'Ti, kdož s ptactvem nebeským si hráli,', 'Bar 3:18': 'kteří stříbro na hromady kupili, a zlato, na něž lidé se spoléhávají, jejichž dobývání není konce? (Kde jsou) ti, kteří stříbro kuli a lopotili se, že nelze vyzkoumati díla jejich?', 'Bar 3:19': 'Zmizeli, do pekel sestoupili, a jiní na místo nich povstali.', 'Bar 3:20': 'Mladší viděli světlo a bydlili na zemi, ale cesty k moudrosti nepoznali,', 'Bar 3:21': 'aniž pochopili stezky k ní, aniž si ji osvojili synové jejich, daleko zůstala z dohledu jejich.', 'Bar 3:22': 'Nebylo slyšet o ní v zemi Chanaanské, nebylo vidět ji v Temanu.', 'Bar 3:23': 'Ani synové Agařini, hledajíce moudrost po světě, kupci merrhanští a temanští, básníci mudroslovní, ti, kteří se pídí po moudrosti a rozumnosti, ani (ti) cesty k moudrosti nepoznali, aniž myslili na stezky k ní.', 'Bar 3:24': 'Ó Israeli, jak veliký jest Boží dům, jak veliké jest místo, kde pánem jest!', 'Bar 3:25': 'Veliké jest a nemá konce; vysoké a nesmírné,', 'Bar 3:26': 'Tam byli oni slovutní obři, kteří v pravěku žili, postavy veliké, umějíce bojovati.', 'Bar 3:27': 'Nevyvolil těch si Hospodin, aby našli cestu k moudrosti, proto zahynuli.', 'Bar 3:28': 'Ježto neměli moudrosti, zahynuli pro svou nemoudrost.', 'Bar 3:29': 'Kdo vystoupil na nebe a dostal ji, a (kdo) ji přivedl s oblaků dolů?', 'Bar 3:30': 'Kdo se přeplavil přes moře a nalezl ji, a přinesl ji za výborné zlato?', 'Bar 3:31': 'Není, kdo by vyzvědět mohl cesty k ní, aniž kdo by vyhledal stezky k ní!', 'Bar 3:32': 'Ale ten, který ví všecko, zná ji, vynalezl ji důmyslem svým; ten, který založil zemi na věčné časy, a naplnil ji dobytkem a čtvernožci;', 'Bar 3:33': 'který vypouští světlo a jde; a volá na ně, i poslouchá ho s třesením.', 'Bar 3:34': 'Hvězdy pak dávají světlo na svých strážnicích a veselí se;', 'Bar 3:35': 'jsou-li zavolány, řeknou: „Tu jsme," a s veselostí svítí tomu, jenž učinil je.', 'Bar 3:36': 'Tenť jest Bůh náš, nemůže jiný býti přirovnán k němu.', 'Bar 3:37': 'Ten vynalezl všecku cestu k moudrosti, a dal ji Jakobovi, služebníku svému, Israelovi, miláčkovi svému.', 'Bar 3:38': 'Potom na zemi se ukázal a obcoval s lidmi.', 'Bar 4:1': 'Ta jest kniha přikázání Božích, a zákon, jenž jest na věčné časy; všichni, kteří se jí drží, přijdou k životu, kteří pak ji opustili, k smrti.', 'Bar 4:2': 'Obrať se, Jakobe, a chop se jí, chod po cestě v jejím lesku, podle jejího světla!', 'Bar 4:3': 'Nedávej slávy své jinému, a důstojenství svého národu cizímu.', 'Bar 4:4': 'Blahoslaveni jsme, Israeli, že, co se Bohu líbí, nám známo jest.', 'Bar 4:5': 'Buď dobré mysli, lide Boží, pamětihodný Israeli;', 'Bar 4:6': 'prodáni jste národům ne k zahynutí, ale, že jste k velikému hněvu popudili Hospodina, proto vydáni jste protivníkům.', 'Bar 4:7': 'Vždyť jste rozhněvali svého stvořitele, věčného Boha, obětujíce zlým duchům, kteří bohové nejsou.', 'Bar 4:8': 'Vždyť jste zapomněli na Boha, který vás vychoval, a zarmoutili jste (dceru) Jerusalemskou, která vás vyživila.', 'Bar 4:9': 'Vidělať, kterak hněv od Boha přichází na vás, a řekla: Slyšte, sousedé Sionu, neboť přivedl Bůh na mne velikou žalost!', 'Bar 4:10': 'Byloť mi viděti, kterak jest veden do zajetí lid můj, synové a dcery, jež na ně uvedl Věčný.', 'Bar 4:11': 'Ano, krmila jsem je s potěšením, ale propustila jsem je s pláčem a žalostí.', 'Bar 4:12': 'Nikdo se neraduj nade mnou, vdovou a opuštěnou. Od mnohých jsem opuštěna pro hříchy svých synů, že se uchýlili od zákona Božího,', 'Bar 4:13': 'spravedlnosti však jeho nechtěli znáti, nechodili po cestách přikázání Božích, po stezkách pravdy jeho spravedlivě nekráčeli.', 'Bar 4:14': 'Nechť přijdou sousedé Sionu, a uváží zajetí synů a dcer mých, jež uvedl na ně Věčný!', 'Bar 4:15': 'Neboť přivedl na ně národ z daleka, národ nestydatý, jiného jazyka,', 'Bar 4:16': 'který nešetřil starce, aniž se nad dětmi slitovali, odvedli miláčky vdovy, a bez dětí samojedinou (ji) zůstavili.', 'Bar 4:17': 'Já pak, jak bych mohla pomoci vám?', 'Bar 4:18': 'Ten však, který uvedl na vás neštěstí, ten vás vytrhne z rukou nepřátel vašich.', 'Bar 4:19': 'Jděte, synové, jděte, neboť já mám opuštěná zůstat, sama!', 'Bar 4:20': 'Svlékla jsem se z roucha blaha, oblékla jsem se v prosebnou žínici, a křičeti budu k Nejvyššímu, pokud živa budu.', 'Bar 4:21': 'Dobré mysli buďte, synové, volejte k Hospodinu, i vytrhne vás z ruky nepřátelských vládců.', 'Bar 4:22': 'Neboť já doufám ve Věčného, že budete vysvobozeni, a Svatý dává mi radovat se z milosrdenství, jehož se dostane vám od věčného spasitele našeho.', 'Bar 4:23': 'Ano, propustila jsem vás s žalostí a s pláčem; ale Hospodin zase přivede mně vás na radost a potěšení na věky.', 'Bar 4:24': 'Neboť jako viděli sousedé Sionu zajetí vaše od Boha, tak uzří i v brzkosti vysvobození vaše od Boha, které přijde vám s velikou slávou a s leskem věčným.', 'Bar 4:25': 'Synové, trpělivě snášejte hněv, který přišel na vás; neboť stíhal tě (sice) nepřítel tvůj, ale brzy zahynutí jeho uzříš, a na jeho šíje položíš nohu.', 'Bar 4:26': 'Maličkým mým bylo drsnými cestami chodit, neboť byli odvedeni jako stádo, jež uloupil nepřítel.', 'Bar 4:27': 'Dobré mysli buďte, synové, a volejte k Hospodinu, neboť bude vás na paměti míti ten, jenž odvedl vás.', 'Bar 4:28': 'Avšak jako mysl vaše tíhla k tomu, abyste od Boha se vzdalovali, desetkrát tolik zase obrátíce se, hledejte ho.', 'Bar 4:29': 'Ano, ten, jenž uvedl na vás neštěstí, přivede vám zase věčné veselí s vysvobozením vaším.', 'Bar 4:30': 'Dobré mysli bud, Jerusaleme, neb tě potěší ten, který jméno ti dal.', 'Bar 4:31': 'Zahynou škůdcové, kteří tě trápili, ti, kteří těšili se z tvého pádu, trestáni budou;', 'Bar 4:32': 'města, jimž sloužili synové tvoji, budou pokutována, také to, jež pobralo tvé syny.', 'Bar 4:33': 'Ano, jako se radovalo nad tvým pádem, a veselilo se nad tvou pohromou, tak se rmoutit bude nad tvým zpuštěním.', 'Bar 4:34': 'Odňat bude mu jásot množství (lidu) jeho, a z radosti jeho bude žalost,', 'Bar 4:35': 'neboť oheň přijde na ně od Věčného na dlouho, a obýváno bude od zlých duchů mnoho časů.', 'Bar 4:36': 'Pohled na východ, Jerusaleme, a viz potěšení, které od Boha k tobě přichází!', 'Bar 4:37': 'Neboť aj, přicházejí synové tvoji, které ti bylo propustiti rozptýlené, přicházejí shromážděni jsouce od východu až na západ slovem Svatého, radujíce se ze slávy Boží.', 'Bar 5:1': 'Svlec se sebe, Jerusaleme, roucho žalosti a soužení svého, a oblec se v okrasu a v ozdobu slávy věčné, kterou ti Bůh dává.', 'Bar 5:2': 'Přioděje tě Bůh dvojnásobným rouchem spravedlnosti, a vstaví ti na hlavu korunu slávy věčné.', 'Bar 5:3': 'Bůh totiž ukáže lesk svůj na tobě každému, kdo pod nebem jest.', 'Bar 5:4': 'Neboť dáno bude tobě jméno od Boha na věky: „Blaho spravedlnosti" a „Vznešenost pobožnosti".', 'Bar 5:5': 'Vzchop se, Jerusaleme, a postav se na výšině, pohled na východ a viz své syny, shromážděné slovem Svatého od východu slunce až na západ, ani se radují z toho, že Bůh na ně pamatoval.', 'Bar 5:6': 'Neboť vyšli z tebe pěšky, vedeni jsouce od nepřátel, ale přivede je Hospodin k tobě nesené se slávou jako syny královské.', 'Bar 5:7': 'Uložilť Bůh snížiti všelikou horu vysokou, odvěké skály, a údolí vyplniti na roveň s zemí, aby šel Israel (domů) bezpečně ke cti Boží.', 'Bar 5:8': 'Zastíní pak také lesy a každý vonný strom Israele z Božího rozkazu.', 'Bar 5:9': 'Ano, přivede Bůh Israele, radujícího se ve světle své velebnosti, s milosrdenstvím a se spravedlností, která je z něho.', 'Bar 6:1': '(Opis listu, poslaného od Jeremiáše těm, již měli zavedeni býti do Babylona od krále babylonského, aby jim oznámil, co mu bylo přikázáno od Boha.) Pro hříchy, kterými jste zhřešili proti Bohu, zavedeni budete, do Babylona do zajetí od Nabuchodonosora, krále babylonského.', 'Bar 6:2': 'Vejdouce tedy do Babylona, budete tam mnoho let a dlouhé časy, až do sedmého kolena, poté však vyvedu vás tamodtud s pokojem.', 'Bar 6:3': 'Nyní však uzříte v Babyloně bohy zlaté a stříbrné, i kamenné a dřevěné, nošené na ramenou, (a přece) nahánějící strachu pohanům.', 'Bar 6:4': 'Protož hleďte, ať nejste i vy podobni cizincům [takovými činy], ať se nebojíte, a strachu ať nemáte z nich.', 'Bar 6:5': 'Až tedy uzříte dav zezadu i zpředu klaněti se, rcete si v duchu: „Tobě se sluší klaněti, Hospodine!"', 'Bar 6:6': 'Neboť můj anděl s vámi jest a sám budu chrániti životy vaše.', 'Bar 6:7': 'Jeť jazyk jejich od řemeslníka vyřezán, a oni sami jsou pozlaceni a postříbřeni; falešní jsou a mluviti nemohou.', 'Bar 6:8': 'Jako pro fintivou děvu berou zlato a dělají', 'Bar 6:9': 'koruny zlaté na hlavy svých bohů; proto mohou z nich kněží (někdy) ukrádati zlato a stříbro a osvojovati si je.', 'Bar 6:10': 'Dávají z něho také obecným ženkám a ozdobují nevěstky; a když to vezmou zase od nevěstek, okrašlují tím opět své bohy.', 'Bar 6:11': 'Ti pak nejsou s to, by se osvobodili od rzi a molů.', 'Bar 6:12': 'Přikryvše pak je rouchem šarlatovým, stírají s tváří jejich chrámový prach, jehož mnoho na nich bývá.', 'Bar 6:13': 'Má také žezlo jako člověk, jako vladař země, který (však) hřešícího proti sobě nemůže zabít.', 'Bar 6:14': 'Má též v ruce meč a sekeru, ale nemůže se ubrániti útoku ani lupičům. Proto známo buď vám, že nejsou to bohové!', 'Bar 6:15': 'Protož nebojte se jich! Ano, jako nádoba člověkova, která rozražena byvši neužitečnou se stala, takoví jsou také bohové jejich.', 'Bar 6:16': 'Když je postaví ve chrámě, oči jejich bývají plny prachu s nohou těch, kteří tam vcházejí.', 'Bar 6:17': 'A jako člověku, jenž se prohřešil proti králi, bývají východy na všech stranách uzavírány, nebo jako mrtvolu do hrobu uloženou, tak zabezpečují kněží dveře závorami a zámky, aby od lupičů nebyli ukradeni.', 'Bar 6:18': 'Světla jim rozsvěcují a to mnoho (světel), ze kterých žádné viděti nemohou. Jsoutě jako břevno v domě.', 'Bar 6:19': 'Srdce jejich, jak se praví, rozežírají červi zemští; a když žerou je i roucho jejich, oni toho necítí.', 'Bar 6:20': 'Tváře jejich černávají od dýmu, který v chrámě bývá.', 'Bar 6:21': 'Na tělo a na hlavu jim slétají sovy a vlaštovice a jiní ptáci; také kočky (na ně skákají).', 'Bar 6:22': 'Z toho poznáte, že nejsou to bohové. Protož nebojte se jich!', 'Bar 6:23': 'Zlato, jež mají (na sobě), jest (jim sice) na okrasu; (avšak) nevytře-li nikdo rzi, nebudou se blýštěti; vždyť ani necítili, když sléváni byli.', 'Bar 6:24': 'Stůj co stůj koupeni byli, ačkoli není v nich ducha.', 'Bar 6:25': 'Bez nohou jsouce, na ramenou nošeni bývají, ukazujíce (tím) nicotu svou lidem. – Buďtež také zahanbeni, kteří je ctí! – ', 'Bar 6:26': 'Protož padnou-li na zemi, sami od sebe nevstanou; ani když jej (bůžka) někdo přímo postaví, sám od sebe se neudrží; ale jako mrtvým bývají oběti jejich předkládány jim.', 'Bar 6:27': 'Oběti jim podané kněží jejich prodávají a zle jich užívají; též i ženy jejich utrhují (z nich), aniž dávají co nemocnému nebo žebrákovi.', 'Bar 6:28': 'Obětí jejich dotýkají se šestinedělky a měsíčky trpící! Poznajíce tedy z těch věcí, že nejsou bohové, nebojte se jich!', 'Bar 6:29': 'Ano, z jakého důvodu mohli by bohy býti nazýváni, kdyžtě ženy předkládají, (oběti) bohům stříbrným, zlatým i dřevěným,', 'Bar 6:30': 'a v chrámech jejich sedí kněží, majíce řízy roztržené, vlasy i vousy oholené a hlavy obnažené.', 'Bar 6:31': 'A řvou a křičí před bohy svými, jako bývá na hodech za mrtvého.', 'Bar 6:32': 'šaty jim kněží odnímají a šatí své ženy a děti.', 'Bar 6:33': 'A zakusí-li co zlého od někoho nebo co dobrého, nemohou (toho) odplatiti; nemohou krále ustanoviti ani sesaditi.', 'Bar 6:34': 'Podobně nemohou ani bohatství dáti ani zlého potrestati. Učiní-li jim kdo slib a nesplní, také ho nevymáhají.', 'Bar 6:35': 'Od smrti nemohou člověka vysvoboditi, aniž slabšího od silnějšího vytrhnouti.', 'Bar 6:36': 'Slepému nemohou zraku navrátiti, aniž z nouze člověka vymaniti.', 'Bar 6:37': 'Se vdovou nemají smilování, aniž sirotkům dobře činí.', 'Bar 6:38': 'Kamenům ze skály podobni jsou bohové jejich, dřevění, kamenní, zlatí a stříbrní. Kdož pak je ctí, zahanbeni budou.', 'Bar 6:39': 'Jak tedy může někdo si mysliti, nebo (dokonce) říci, že oni bohové jsou?', 'Bar 6:40': 'Vždyť i sami Chaldejští je zneuctívají; oni totiž, když slyší o němém, že nemůže mluviti, vedou ho k Bélovi a žádají od něho, (aby mohl) mluviti;', 'Bar 6:41': 'jako by slyšeti mohli ti, kteří nemohou se hýbat; když pak zmoudřejí, (zdaliž) opustí je, kdyžtě smyslu nemají sami bohové jejich?', 'Bar 6:42': 'Ženy pak ovázavše se provazy, sedávají na cestách a podpalují olivové pecky.', 'Bar 6:43': 'Když pak některou z nich mimojdoucí vezme s sebou a ona spí s ním, vytýká své družce, že není za hodnou pokládána, jako ona, a že provaz její není roztržen.', 'Bar 6:44': 'Všecko tedy, co se s nimi děje, klam jest. Jak může někdo si mysliti, nebo (dokonce) říci, že oni bohové jsou?', 'Bar 6:45': 'Od řemeslníků, od zlatníků uděláni jsou; ničím jiným nemohou býti, než tím, co z nich kněží míti chtějí.', 'Bar 6:46': 'Ani řemeslníci sami, kteří je dělají, nemají dlouhého života. Zda tedy mohou ty věci, které od nich udělány jsou, bohové býti?', 'Bar 6:47': 'Ano, zůstavují klam a hanbu potomkům svým.', 'Bar 6:48': 'Neboť když přijde na ně válka nebo neštěstí, radí se vespolek kněží, kde by se s nimi skryli.', 'Bar 6:49': 'Kterak tedy může si kdo mysliti o nich, že bohové jsou, kdyžtě nemohou ani z války sebe vysvoboditi ani z neštěstí se vyprostiti?', 'Bar 6:50': 'Ano, poněvadž jsou to věci dřevěné, pozlacené a postříbřené, všichni národové a králové poznají poté, že je to klam; je to věc zjevná, že nejsou to bohové, ale díla rukou lidských, a žádným dílem božím nemohou se vykázati.', 'Bar 6:51': 'Z toho tedy zřejmo jest, že nejsou to bohové, ale díla rukou lidských, a že žádným dílem božím nemohou se vykázati.', 'Bar 6:52': 'Nemohou vzbuditi zemi krále aniž dáti lidem deště.', 'Bar 6:53': 'Spravedlnosti nemohou zjednati aniž vysvoboditi země od křivdy, neboť nic nemohou jako havrani mezi nebem a zemí.', 'Bar 6:54': 'Ano, i když zachvátí oheň chrám bohů dřevěných, stříbrných a zlatých, kněží jejich sice utekou a sebe zachrání, ale oni jako břevna prohoří.', 'Bar 6:55': 'Králi ani válečníkům neodolají. Jak tedy může někdo si mysliti nebo přesvědčen býti, že jsou to bohové?', 'Bar 6:56': 'Ani od zlodějů ani od lupičů nemohou sebe vysvoboditi bohové dřevění, kamenní, pozlacení a postříbření, ježto ti, kteří silnější jsou,', 'Bar 6:57': 'zlato a stříbro i oděv, kterým přikryti jsou, jim poberou a odejdou, a oni pomoci si nemohou.', 'Bar 6:58': 'Proto lépe jest býti králem, který může dokázati, že moc má, nebo nádobou užitečnou v domě, kterou se chlubiti může majitel její, nebo dveřmi v domě, jež zabezpečují, co jest v něm, nežli (těmito) falešnými bohy.', 'Bar 6:59': 'Slunce totiž, měsíc a hvězdy, jež se třpytí a ustanoveny jsou k tomu, by užitečny byly, poslušny jsou.', 'Bar 6:60': 'Taktéž třpytí se i blesk, když se ukáže; ne jinak i vítr věje v každé zemi.', 'Bar 6:61': 'I mračna, když jim Bůh rozkáže, aby prošla všecek svět, vykonávají, co jim rozkázáno jest.', 'Bar 6:62': 'Též oheň, seslaný shůry, by strávil hory a lesy, činí, co mu jest přikázáno. Ale tyto (modly) nejsou ani krásou ani silou jednomu z oněch podobny.', 'Bar 6:63': 'Protož nemá si nikdo ani mysliti ani říkati, že to bohové jsou, ježto nemohou ani vykonati soud, aniž co pro lidi učiniti.', 'Bar 6:64': 'Vědouce tedy, že nejsou bohové, nebojte se jich.', 'Bar 6:65': 'Ano, nemohou králům ani zlořečiti, ani dobrořečiti.', 'Bar 6:66': 'Nemohou národům ukázati znamení na nebi, aniž mohou jako slunce svítiti nebo jako měsíc osvěcovati.', 'Bar 6:67': 'Divoké zvěři jest lépe nežli jim; můžeť ona utéci do skrýše a zachrániti se.', 'Bar 6:68': 'Žádným tedy způsobem není nám zjevno, že to bohové jsou; protož nebojte se jich!', 'Bar 6:69': 'Ano, jako strašák na tykvišti, (jenž) nic neuhlídá, takoví jsou bohové jejich dřevění, stříbrní a pozlacení.', 'Bar 6:70': 'Jsou jako hloh v zahradě, na nějž každý pták si sedne. Též i mrtvole hozené do tmy podobní jsou dřevění, pozlacení a postříbření bohové jejich.', 'Bar 6:71': 'Také po purpuru a červci, které na nich moli kazí, poznáte, že to nejsou bohové. Také oni sami naposledy sežráni a na hanbu budou v zemi.', 'Bar 6:72': 'Lépe jest člověku spravedlivému, jenž nemá model; neboť daleko bude od hanby.'}