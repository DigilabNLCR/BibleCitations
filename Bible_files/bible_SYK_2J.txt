{'2J 1:1': '(Já) starší vyvolené paní a dítkám jejím, které já miluji vpravdě a nejen já, nýbrž i všichni ti, kteří poznali pravdu,', '2J 1:2': '(a to) pro pravdu, která v nás zůstává a na věky s námi bude:', '2J 1:3': 'Budiž s vámi milost, milosrdenství a pokoj od Boha Otce a od Ježíše Krista, Syna Otcova, v pravdě a lásce.', '2J 1:4': 'Zaradoval jsem se velice, že jsem shledal mezi dítkami tvými takové, kteří žijí v pravdě, jakož jsme dostali přikázání od Otce.', '2J 1:5': 'A nyní, prosím tě, paní, ne jako bych ti psal přikázání nové, nýbrž to, které jsme měli od počátku, abychom se milovali vespolek.', '2J 1:6': 'A toto jest láska, abychom žili podle přikázání jeho. Toto je to přikázání, jak jste je slyšeli od počátku, abyste žili v ní.', '2J 1:7': 'Neboť mnoho svůdců vyšlo na svět, kteří nevyznávají Ježíše Krista přišlého v těle; to jsou svůdci a antikristové.', '2J 1:8': 'Mějte se na pozoru, abyste neztratili toho, čeho jste se dopracovali, nýbrž abyste dostali odplatu plnou.', '2J 1:9': 'Nikdo, jenž přestupuje a nezůstává v učení Kristově, nemá Boha; kdo zůstává v učení, ten má Otce i Syna.', '2J 1:10': 'Přichází-li kdo k vám a nepřináší-li tohoto učení, nepřijímejte ho do domu, ani ho nepozdravujte.', '2J 1:11': 'Neboť kdo ho pozdravuje, zúčastňuje se v jeho skutcích zlých.', '2J 1:12': 'Ačkoli mám mnoho psáti vám, nechci (to učiniti) papírem a inkoustem, nýbrž doufám, že k vám přijdu a ústy k ústům mluviti budu, aby radost vaše byla úplná.', '2J 1:13': 'Pozdravují tě dítky tvé sestry vyvolené.'}