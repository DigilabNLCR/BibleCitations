{'Jk 1:1': 'Jakub, Boží a Pána Jezukrista služebník, dvanácteru pokolení rozptýlenému pozdravení.', 'Jk 1:2': 'Za největší radost mějte, bratří moji, kdyžkoli v rozličná pokušení upadáte,', 'Jk 1:3': 'Vědouce, že zkušení víry vaší působí trpělivost.', 'Jk 1:4': 'Trpělivost pak ať má dokonalý skutek, abyste byli dokonalí a celí, v ničemž nemajíce nedostatku.', 'Jk 1:5': 'Jestliže pak komu z vás nedostává se moudrosti, žádejž jí od Boha, kterýž všechněm dává ochotně a neomlouvá, i budeť dána jemu.', 'Jk 1:6': 'Žádejž pak důvěrně, nic nepochybuje. Nebo kdož pochybuje, podoben jest vlnám mořským, kteréž vítr sem i tam žene, a jimi zmítá.', 'Jk 1:7': 'Nedomnívej se zajisté člověk ten, by co vzíti měl ode Pána.', 'Jk 1:8': 'Muž dvojí mysli, jest neustavičný ve všech cestách svých.', 'Jk 1:9': 'Chlubiž se pak bratr ponížený v povýšení svém,', 'Jk 1:10': 'A bohatý v ponižování se; nebo jako květ byliny pomine.', 'Jk 1:11': 'Nebo jakož slunce vzešlé s horkostí usušilo bylinu, a květ její spadl, i ušlechtilost postavy jeho zhynula, takť i bohatý v svých cestách usvadne.', 'Jk 1:12': 'Blahoslavený muž, kterýž snáší pokušení; nebo když bude zkušen, vezme korunu života, kterouž zaslíbil Pán těm, kdož ho milují.', 'Jk 1:13': 'Žádný, když bývá pokoušín, neříkej, že by od Boha pokoušín byl; neboť Bůh nemůže pokoušín býti ve zlém, aniž také on koho pokouší.', 'Jk 1:14': 'Ale jeden každý pokoušín bývá, od svých vlastních žádostí jsa zachvacován a oklamáván.', 'Jk 1:15': 'Potom žádost když počne, porodí hřích, hřích pak vykonaný zplozuje smrt.', 'Jk 1:16': 'Nebluďtež, bratří moji milí.', 'Jk 1:17': 'Všeliké dání dobré a každý dar dokonalý shůry jest sstupující od Otce světel, u něhož není proměnění, ani pro obrácení se jinam zastínění.', 'Jk 1:18': 'On proto, že chtěl, zplodil nás slovem pravdy, k tomu, abychom byli prvotiny nějaké stvoření jeho.', 'Jk 1:19': 'A tak, bratří moji milí, budiž každý člověk rychlý k slyšení, ale zpozdilý k mluvení, zpozdilý k hněvu.', 'Jk 1:20': 'Nebo hněv muže spravedlnosti Boží nepůsobí.', 'Jk 1:21': 'Protož odvrhouce všelikou nečistotu, a ohyzdnost zlosti, s tichostí přijímejte vsáté slovo, kteréž může spasiti duše vaše.', 'Jk 1:22': 'Buďtež pak činitelé slova, a ne posluchači toliko, oklamávajíce sami sebe.', 'Jk 1:23': 'Nebo byl-li by kdo posluchač slova, a ne činitel, ten podoben jest muži spatřujícímu oblíčej přirozený svůj v zrcadle.', 'Jk 1:24': 'Vzhlédl se zajisté, i odšel, a hned zapomenul, jaký by byl.', 'Jk 1:25': 'Ale kdož by se vzhlédl v dokonalý zákon svobody, a zůstával by v něm, ten nejsa posluchač zapominatelný, ale činitel skutku, blahoslavený bude v skutku svém.', 'Jk 1:26': 'Zdá-li se pak komu z vás, že jest nábožný, a v uzdu nepojímá jazyka svého, ale svodí srdce své, takového marné jest náboženství.', 'Jk 1:27': 'Náboženství čisté a nepoškvrněné před Bohem a Otcem totoť jest: Navštěvovati sirotky a vdovy v ssouženích jejich, a ostříhati sebe nepoškvrněného od světa.', 'Jk 2:1': 'Bratří moji, nepřipojujtež přijímání osob k víře slavného Pána našeho Jezukrista.', 'Jk 2:2': 'Nebo kdyby přišel do shromáždění vašeho muž, maje prsten zlatý v drahém rouše, a všel by také i chudý v chaterném oděvu,', 'Jk 2:3': 'A popatřili byste k tomu, kterýž drahé roucho má, a řekli byste jemu: Ty sedni tuto poctivě; chudému pak řekli byste: Ty stůj tamto, aneb sedni tuto, pod podnoží noh mých:', 'Jk 2:4': 'Zdaliž jste již neučinili rozdílu mezi sebou a učiněni jste soudcové v myšleních zlých?', 'Jk 2:5': 'Slyšte, bratří moji milí, zdaliž Bůh nevyvolil chudých na tomto světě, aby bohatí byli u víře a dědicové království, kteréž zaslíbil těm, kdož jej milují?', 'Jk 2:6': 'Ale vy jste neuctili chudého. Zdaliž bohatí mocí neutiskují vás? A oniť vás i k soudům přivozují?', 'Jk 2:7': 'Zdali oni nerouhají se tomu slavnému jménu, kteréž vzýváno jest nad vámi?', 'Jk 2:8': 'Jestliže pak plníte zákon královský podlé písma: Milovati budeš bližního svého, jako sebe samého, dobře činíte.', 'Jk 2:9': 'Pakliť osoby přijímáte, hřešíte, a zákon vás tresce jako přestupníky.', 'Jk 2:10': 'Nebo kdo by koli celého zákona ostříhal, přestoupil by pak jediné, všechněmi jest vinen.', 'Jk 2:11': 'Ten zajisté, kterýž řekl: Nesesmilníš, takéť řekl: Nezabiješ. Pakli bys nesesmilnil, ale zabil bys, učiněn jsi přestupníkem zákona.', 'Jk 2:12': 'Tak mluvte, a tak čiňte, jako ti, kteříž podlé zákona svobody souzeni býti máte.', 'Jk 2:13': 'Nebo odsouzení bez milosrdenství stane se tomu, kdož nečiní milosrdenství, ale chlubíť se milosrdenství proti odsudku.', 'Jk 2:14': 'Co prospěje, bratří moji, praví-li se kdo víru míti, a nemá-li skutků? Zdaliž jej ta víra může spasiti?', 'Jk 2:15': 'A kdyby bratr neb sestra neodění byli, a opuštění z strany živnosti vezdejší,', 'Jk 2:16': 'Řekl by pak jim někdo z vás: Jděte v pokoji, shřejte se, a najezte se, a však nedali byste jim potřeby tělesné, což to platí?', 'Jk 2:17': 'Takž i víra, nemá-li skutků, mrtváť jest sama v sobě.', 'Jk 2:18': 'Ale dí někdo: Ty víru máš, a já mám skutky. Ukažiž ty mi víru svou z skutků svých, a já tobě ukáži víru svou z skutků svých.', 'Jk 2:19': 'Ty věříš, že jest jeden Bůh. Dobře činíš. I ďáblovéť tomu věří, a však třesou se.', 'Jk 2:20': 'Ale chceš-liž věděti, ó člověče marný, že víra bez skutků jest mrtvá?', 'Jk 2:21': 'Abraham otec náš zdali ne z skutků ospravedlněn jest, obětovav syna svého Izáka na oltář?', 'Jk 2:22': 'Vidíš-li, že víra napomáhala skutkům jeho, a z skutků víra dokonalá byla?', 'Jk 2:23': 'A tak naplněno jest písmo, řkoucí: I uvěřil Abraham Bohu, a počteno jest jemu za spravedlnost, a přítelem Božím nazván jest.', 'Jk 2:24': 'Vidíte-liž tedy, že z skutků ospravedlněn bývá člověk, a ne z víry toliko?', 'Jk 2:25': 'Též podobně i Raab nevěstka zdali ne z skutků ospravedlněna jest, přijavši ony posly, a jinou cestou pryč vypustivši?', 'Jk 2:26': 'Nebo jakož tělo bez duše jest mrtvé, takť i víra bez skutků jest mrtvá.', 'Jk 3:1': 'Nebuďtež mnozí mistři, bratří moji, vědouce, že bychom těžší odsouzení vzali.', 'Jk 3:2': 'V mnohém zajisté klesáme všickni. Kdožť neklesá v slovu, tenť jest dokonalý muž, mohoucí jako uzdou spravovati také všecko tělo.', 'Jk 3:3': 'An, my koňům udidla v ústa dáváme, aby nám povolni byli, a vším tělem jejich vládneme.', 'Jk 3:4': 'An, i lodí tak veliké jsouce, a prudkými větry hnány bývajíce, však i nejmenším veslem bývají sem i tam obracíny, kamžkoli líbí se tomu, kdož je spravuje.', 'Jk 3:5': 'Tak i jazyk malý oud jest, a však veliké věci provodí. Aj, maličký oheň, kterak veliký les zapálí!', 'Jk 3:6': 'Jazyk pak jest oheň a svět nepravosti. Takť jest postaven jazyk mezi oudy našimi, nanečišťující celé tělo, a rozpalující kolo narození našeho, jsa rozněcován od ohně pekelného.', 'Jk 3:7': 'Všeliké zajisté přirození i zvěři, i ptactva, i zeměplazů, i mořských potvor bývá skroceno, a jest okroceno od lidí;', 'Jk 3:8': 'Ale jazyka žádný z lidí skrotiti nemůže. Tak jest neskrotitelné zlé, pln jsa jedu smrtelného.', 'Jk 3:9': 'Jím dobrořečíme Bohu Otci, a jím zlořečíme lidem, ku podobenství Božímu stvořeným.', 'Jk 3:10': 'Z jedněch a týchž úst pochází dobrořečení i zlořečení. Ne takť býti má, bratří moji.', 'Jk 3:11': 'Zdaliž studnice jedním pramenem vydává sladkost i hořkost?', 'Jk 3:12': 'Zdaliž může, bratří moji, fíkový strom nésti olivky, aneb vinný kmen fíky? Takť žádná studnice slané i sladké vody nevydává.', 'Jk 3:13': 'Kdo jest moudrý a umělý mezi vámi? Ukažiž dobrým obcováním skutky své v krotké moudrosti.', 'Jk 3:14': 'Pakliť máte hořkou závist, a dráždění v srdci svém, nechlubte se, a neklamejte proti pravdě.', 'Jk 3:15': 'Neníť ta moudrost s hůry sstupující, ale jest zemská, hovadná, ďábelská.', 'Jk 3:16': 'Nebo kdež jest závist a rozdráždění, tu i roztržka i všeliké dílo zlé.', 'Jk 3:17': 'Ale moudrost, kteráž jest s hůry, nejprvé, zajisté jest čistotná, potom pokojná, mírná, povolná, plná milosrdenství a ovoce dobrého, bez rozsuzování a bez pokrytství.', 'Jk 3:18': 'Ovoce pak spravedlnosti v pokoji rozsívá se těm, kteříž pokoj působí.', 'Jk 4:1': 'Odkud jdou bojové a svády mezi vámi? Zdali ne odtud, totiž z líbostí vašich, kteréž rytěřují v oudech vašich?', 'Jk 4:2': 'Žádáte, a nemáte; závidíte a dychtíte, a nemůžete dosáhnouti; bojujete a válčíte, a však neobdržíváte, proto že neprosíte.', 'Jk 4:3': 'Prosíte, a nebéřete, proto že zle prosíte, abyste na své líbosti vynakládali.', 'Jk 4:4': 'Cizoložníci a cizoložnice, což nevíte, že přízeň světa jest nepřítelkyně Boží? A protož kdo by koli chtěl býti přítelem tohoto světa, nepřítelem Božím učiněn bývá.', 'Jk 4:5': 'Což mníte, že nadarmo dí písmo: Zdali k závisti nakloňuje duch ten, kterýž přebývá v nás?', 'Jk 4:6': 'Nýbrž hojnější dává milost. Nebo dí: Bůh se pyšným protiví, ale pokorným dává milost.', 'Jk 4:7': 'Poddejtež se tedy Bohu, a zepřete se ďáblu, i utečeť od vás.', 'Jk 4:8': 'Přibližte se k Bohu, a přiblížíť se k vám. Umejte ruce, hříšníci, a očisťte srdce vy, kteříž jste dvojité mysli.', 'Jk 4:9': 'Ssouženi buďte, a kvělte, a plačte; smích váš obratiž se v kvílení, a radost v zámutek.', 'Jk 4:10': 'Ponižte se před oblíčejem Páně, a povýšíť vás.', 'Jk 4:11': 'Neutrhejtež jedni druhým, bratří. Kdož utrhá bratru, a potupuje bratra svého, utrhá zákonu, a potupuje zákon. Tupíš-li pak zákon, nejsi plnitel zákona, ale soudce.', 'Jk 4:12': 'Jedenť jest vydavatel zákona, kterýž může spasiti i zatratiti. Ty kdo jsi, ješto tupíš jiného?', 'Jk 4:13': 'Ale nuže vy, kteříž říkáte: Dnes neb zítra vypravíme se do onoho města, a pobudeme tam přes celý rok, a budeme kupčiti, a něco zištěme;', 'Jk 4:14': '(Ješto nevíte, co zítra bude. Nebo jaký jest život váš? Pára zajisté jest, kteráž se na maličko ukáže, a potom zmizí.)', 'Jk 4:15': 'Místo toho, co byste měli říci: Bude-li Pán chtíti, a budeme-li živi, učiníme toto neb onono.', 'Jk 4:16': 'Vy pak chlubíte se v pýše své. Všeliká taková chlouba zlá jest.', 'Jk 4:17': 'A protož kdo umí dobře činiti, a nečiní, hřích má.', 'Jk 5:1': 'Nuže nyní, boháči, plačte, kvílíce nad bídami svými, kteréž přijdou.', 'Jk 5:2': 'Zboží vaše shnilo, a roucho vaše zmolovatělo.', 'Jk 5:3': 'Zlato vaše a stříbro zerzavělo, a rez jejich bude na svědectví proti vám, a zžířeť těla vaše jako oheň. Shromáždili jste poklad ku posledním dnům.', 'Jk 5:4': 'Aj, mzda dělníků, kteříž žali krajiny vaše, při vás zadržaná, křičí, a hlas volání ženců v uši Pána zástupů vešel.', 'Jk 5:5': 'Rozkoš jste provodili na zemi, a zbůjněli jste; vykrmili jste srdce svá jako ke dni zabití.', 'Jk 5:6': 'Odsoudili jste, zamordovali jste spravedlivého, a neodpíral vám.', 'Jk 5:7': 'A protož trpěliví buďte, bratří, až do příchodu Páně. Aj, oráč očekává drahého užitku zemského, trpělivě naň očekávaje, až by přijal podzimní i jarní déšť.', 'Jk 5:8': 'Buďtež i vy trpěliví, potvrzujte srdcí svých; neboť se přibližuje příští Páně.', 'Jk 5:9': 'Nevzdychejtež jedni proti druhým, bratří, abyste nebyli odsouzeni. Aj, soudce již přede dveřmi stojí.', 'Jk 5:10': 'Ku příkladu snášení protivenství a dlouhočekání, bratří moji, vezměte proroky, kteříž mluvívali ve jménu Páně.', 'Jk 5:11': 'Aj, blahoslavíme ty trpělivé. O trpělivosti Jobově slýchali jste, a dokonání Páně viděli jste; nebo velmi jest milosrdný Pán a lítostivý.', 'Jk 5:12': 'Přede všemi pak věcmi, bratří moji, nepřisahejte, ani skrze nebe, ani skrze zemi, ani kteroukoli jinou přísahou, ale buď řeč vaše: Jistě, jistě, nikoli, nikoli, abyste neupadli v odsouzení.', 'Jk 5:13': 'Jest-li kdo z vás zkormoucený? Modl se. Pakli jest kdo mysli dobré? Prozpěvuj.', 'Jk 5:14': 'Stůně-li kdo z vás? Zavolej starších zboru, ať se modlí za něho, mažíce jej olejem ve jménu Páně.', 'Jk 5:15': 'A modlitba víry uzdraví neduživého, a pozdvihneť ho Pán; a jestliže jest co prohřešil, budeť jemu odpuštěno.', 'Jk 5:16': 'Vyznávejtež se pak jedni druhým z hříchů, a modlte se jedni za druhé, abyste uzdraveni byli. Mnohoť může modlitba spravedlivého opravdová.', 'Jk 5:17': 'Eliáš byl člověk týmž bídám jako i my poddaný, a modlitbou modlil se, aby nepršelo, i nepršel déšť na zemi za tři léta a za šest měsíců.', 'Jk 5:18': 'A zase modlil se, i vydalo nebe déšť, a země zplodila ovoce své.', 'Jk 5:19': 'Bratří, jestliže by kdo z vás pobloudil od pravdy, a někdo by jej zase obrátil,', 'Jk 5:20': 'Věziž, že ten, kdož by odvrátil hříšníka od bludné cesty jeho, vysvobodí duši od smrti, a přikryje množství hříchů.'}