{'L 1:1': 'JIŽ MNOZÍ se pokusili sestaviti vypravování o událostech mezi námi ověřených,', 'L 1:2': 'jak nám je odevzdali ti, kteří od počátku byli očitými svědky a stali se služebníky toho slova;', 'L 1:3': 'tu jsem se i já rozhodl, že všecko znova projdu a přesně a po pořádku napíši tobě, slovutný Teofile,', 'L 1:4': 'aby ses mohl přesvědčiti o správnosti zpráv, o kterých jsi byl poučen.', 'L 1:5': 'Ve dnech krále judského Heróda žil jeden kněz, jménem Zachariáš, z denního oddílu Abiášova, a jeho žena z dcer Aronových, jménem Alžběta.', 'L 1:6': 'Oba byli spravedliví před Bohem, žili bezúhonně podle všech příkazů a návodů Páně.', 'L 1:7': 'Neměli dítěte, neboť Alžběta byla neplodná, a oba již byli pokročilého věku.', 'L 1:8': 'Jednou, když konal před Bohem kněžskou službu v pořádku svého oddílu,', 'L 1:9': 'podle zvyku posvátné služby, padl na něj los, aby s kadidlem vešel do chrámu Páně. ', 'L 1:10': 'V hodinu kadění se celé shromáždění lidu modlilo venku.', 'L 1:11': 'Zjevil se mu anděl Páně, stojící po pravé straně kadidelního oltáře.', 'L 1:12': 'Jakmile jej Zachariáš uviděl, vzrušil se a padl na něj strach. ', 'L 1:13': 'Anděl však mu řekl: „Neboj se, Zachariáši, neboť tvá prosba byla vyslyšena: tvá žena Alžběta ti porodí syna a dáš mu jméno Jan.', 'L 1:14': 'Budeš míti radost a veselí, a mnozí se zaradují z jeho narození.', 'L 1:15': 'Bude veliký před Pánem, nebude píti vína ani opojného nápoje, bude pln Ducha svatého hned od svého narození,', 'L 1:16': 'obrátí mnohé z izraelského národa k jejich Pánu Bohu; ', 'L 1:17': 'sám půjde před ním v duchu a v moci Eliášově, aby obrátil srdce otců k synům, neposlušné k smýšlení spravedlivých, a aby přichystal Pánu lid připravený.“', 'L 1:18': 'Zachariáš andělovi řekl: „Podle čeho to poznám? Vždyť jsem už stařec a má žena je pokročilého věku.“ ', 'L 1:19': 'Anděl mu odpověděl: „Já jsem Gabriel, který stojí před Bohem; byl jsem poslán, abych ti pověděl tuto radostnou zprávu.', 'L 1:20': 'Hle, musíš mlčeti, nebudeš moci promluvit až do dne, kdy se to stane, za to, že jsi neuvěřil mým slovům; ale ona se splní svým časem.“', 'L 1:21': 'Lid čekal Zachariáše a divili se, že tak dlouho prodlévá v chrámě.', 'L 1:22': 'Když konečně vyšel a nemohl k nim promluviti, poznali, že spatřil v chrámě vidění. On jim jen dával znamení a zůstal němý. ', 'L 1:23': 'Jakmile se skončily dni jeho služby chrámové, odešel domů.', 'L 1:24': 'Po těchto dnech jeho žena Alžběta počala, ale skrývala se po pět měsíců; říkala si:', 'L 1:25': '„To mi Pán učinil za dnů, kdy se ke mně sklonil, aby mě zbavil posměchu mezi lidmi.“', 'L 1:26': 'V šestém měsíci byl anděl Gabriel poslán od Boha do galilejského města jmenovaného Nazaret,', 'L 1:27': 'k panně zasnoubené s mužem jménem Jozef, z rodiny davidovské; panna se jmenovala Maria.', 'L 1:28': 'Anděl vešel a řekl jí: „Buď zdráva! Dostalo se ti milosti; Pán s tebou!“ ', 'L 1:29': 'Ona se velmi vzrušila tím slovem. Rozvažovala, jaký je to pozdrav. ', 'L 1:30': 'Anděl jí řekl: „Neboj se Maria! Došla jsi milosti u Boha. ', 'L 1:31': 'Hle, počneš a porodíš syna; dej mu jméno Ježíš.', 'L 1:32': 'Ten bude veliký a bude nazýván Synem Nejvyššího; Pán Bůh mu dá trůn jeho otce Davida, ', 'L 1:33': 'on bude kralovati nad rodem Jákobovým na věky a jeho kralování nebude konce.“', 'L 1:34': 'Maria řekla andělovi: „Jak se to může státi? Vždyť nemám manžela!“', 'L 1:35': 'Anděl jí odpověděl: „Duch svatý přijde k tobě, moc Nejvyššího tě zastíní; proto také, co se zrodí, bude nazváno svatým, Synem Božím.', 'L 1:36': 'Hle, také tvá příbuzná Alžběta v svém stáří počala syna, jest již v šestém měsíci, a tu nazývali neplodnou; ', 'L 1:37': 'Bohu není nic nemožného.“ ', 'L 1:38': 'Maria řekla: „Hle, jsem služebnice Páně; ať se mi stane podle tvého slova.“ Pak anděl od ní odešel.', 'L 1:39': 'V těch dnech se Maria vybrala a vydala na cestu do hor k městu Judovu;', 'L 1:40': 'vešla do domu Zachariášova a pozdravila Alžbětu. ', 'L 1:41': 'Jakmile Alžběta uslyšela Mariin pozdrav, poskočilo děťátko v jejím životě, Alžběta byla naplněna Duchem svatým', 'L 1:42': 'a zvolala mocným hlasem: „Požehnaná jsi ty mezi ženami a požehnaný plod života tvého. ', 'L 1:43': 'Čím jsem si zasloužila, aby ke mně přišla matka mého Pána?', 'L 1:44': 'Hle, jakmile se zvuk tvého pozdravu ozval v mých uších, poskočilo s plesem děťátko v mém životě.', 'L 1:45': 'Blažená, která uvěřila, že se dokoná, co jí bylo řečeno od Pána!“ ', 'L 1:46': 'Maria promluvila: „Velebí má duše Pána,', 'L 1:47': 'zaplesal můj duch v Bohu, mém spasiteli,', 'L 1:48': 'protože se sklonil k ponížení své služebnice. Hle, od nynějška mě budou blaženou nazývati všecka pokolení ', 'L 1:49': 'že mi učinil Mocný veliké věci. Svaté jest jeho jméno,', 'L 1:50': 'jeho milosrdenství trvá od pokolení do pokolení k těm, kteří se ho bojí.', 'L 1:51': 'Učinil mocný skutek svou paží, rozptýlil ty, kteří jsou pyšní v smýšlení svého srdce,', 'L 1:52': 'svrhl mocnáře s trůnů a povýšil pokorné,', 'L 1:53': 'hladovějící nasytil dobrými věcmi, bohaté poslal pryč prázdné.', 'L 1:54': 'Ujal se svého služebníka Izraele, jsa pamětliv svého slitování,', 'L 1:55': 'jako promluvil k našim otcům, Abrahamovi a jeho potomstvu na věky.“', 'L 1:56': 'Marie zůstala u ní asi tři měsíce a pak se vrátila domů.', 'L 1:57': 'Alžbětě se přiblížila doba porodu, i narodil se jí syn.', 'L 1:58': 'Její sousedé a příbuzní uslyšeli, že jí Bůh prokázal velikou milost, a radovali se s ní. ', 'L 1:59': 'Osmého dne přišli s děťátkem k obřízce a chtěli je pojmenovati po otci Zachariáš. ', 'L 1:60': 'Ale matka odpověděla: „Ne tak; bude se jmenovati Jan.“', 'L 1:61': 'Namítali: „Vždyť ani jeden z tvého příbuzenstva se tak nejmenuje.“', 'L 1:62': 'Kývali na otce, jak by mu chtěl dát říkat.', 'L 1:63': 'On požádal o tabulku a napsal: „Jan jest jeho jméno.“ Všichni se tomu podivili.', 'L 1:64': 'Najednou se mu rozvázala ústa a jazyk, a on mluvil a chválil Boha.', 'L 1:65': 'Na všecky sousedy padl strach a po celém pohoří judskem se rozmlouvalo o všech těchto událostech;', 'L 1:66': 'všichni, kteří to uslyšeli, vzali si to k srdci a říkali: „Co bude z tohoto dítěte? Vždyť ruka Páně byla s ním!“', 'L 1:67': 'Jeho otec Zachariáš byl naplněn Duchem svatým a prorokoval:', 'L 1:68': '„Pochválen budiž Pán, Bůh izraelský, protože se sklonil k svému lidu a způsobil mu vykoupení;', 'L 1:69': 'vyzdvihl nám roh spásy v domě svého služebníka Davida,', 'L 1:70': 'jak slíbil ústy svých svatých proroků od pradávna', 'L 1:71': 'záchranu od našich nepřátel a od ruky všech, kteří nás nenáviděli, ', 'L 1:72': 'prokázati milosrdenství našim otcům, vzpomenouti na svou svatou smlouvu,', 'L 1:73': 'přísahu, jíž se zapřísáhl našemu otci Abrahamovi, dopřáti nám,', 'L 1:74': 'abychom bez bázně, z rukou nepřátel jsouce vysvobozeni,', 'L 1:75': 'jemu sloužili v svatosti a spravedlnosti před ním po všecky své dni.', 'L 1:76': 'A ty, dítě, budeš nazýváno prorokem Nejvyššího; neboť půjdeš před tváří Páně připravit mu cestu,', 'L 1:77': 'dát jeho lidu poznání spásy v odpuštění jejich hříchů', 'L 1:78': 'ze srdečného slitování našeho Boha, s nímž se k nám sklonilo z výsosti slunce vycházející, ', 'L 1:79': 'aby zazářilo těm, kdož sedí ve tmě a v stínu smrti, a zařídilo naše kroky na cestu pokoje.“', 'L 1:80': 'Dítě pak rostlo a sílilo na duchu a zůstalo na poušti až do dne, kdy se objevilo před Izraelem.', 'L 2:1': 'V oněch dnech vyšel rozkaz od císaře Augusta, aby byl sepsán všechen svět.', 'L 2:2': '(Tento soupis byl první a stal se za vladařství Quiriniova i v Sýrii.) ', 'L 2:3': 'I šli všichni dát se zapsati, každý do svého města. ', 'L 2:4': 'Odebral se také Jozef z Galileje, z města Nazareta, do Judeje, do města Davidova, které se jmenuje Betlém, protože byl z domu a z rodiny Davidovy,', 'L 2:5': 'aby se dal zapsati s Marií, svou snoubenkou. Byla těhotná.', 'L 2:6': 'Když tam byli, přiblížil se jí den porodu.', 'L 2:7': 'I porodila svého prvorozeného syna, zavinula jej do plének a položila do jeslí, protože v útulku nebylo místa.', 'L 2:8': 'V té krajině byli pastýři, nocovali venku a hlídali v noci své stádo, ', 'L 2:9': 'Přistoupil k nim anděl Páně a ozářila je sláva Páně; i ulekli se velice.', 'L 2:10': 'Anděl jim řekl: „Nebojte se! Hle, zvěstuji vám velikou radost, jež to bude pro všechen lid,', 'L 2:11': 'protože se vám dnes narodil Spasitel, to jest u Kristus Pán, v městě Davidově.', 'L 2:12': 'A toto vám bude znamením: naleznete děťátko zavinuté do plének a ležící v jeslích.“ - ', 'L 2:13': 'Najednou se u objevil s andělem zástup nebeského vojska, chválil Boha a řekl:', 'L 2:14': '„Sláva na výsostech Bohu a na zemi pokoj mezi lidmi, jež si Bůh oblibuje.“', 'L 2:15': 'Jakmile andělé od nich odešli do nebe, pastýři mezi sebou hovořili: „Pojďme do Betléma; podívejme se na tuto věc, kterou nám Pán oznámil.“ ', 'L 2:16': 'Pospíšili si a nalezli Marii a Josefa i děťátko ležící v jeslích.', 'L 2:17': 'Jakmile je uviděli, oznámili tu věc, jež jim byla pověděna o tom dítěti.', 'L 2:18': 'Všichni, kdo to uslyšeli, podivili se tomu, co jim pastýři řekli.', 'L 2:19': 'Maria uchovávala všecky tyto věci a v duši o nich přemýšlela. ', 'L 2:20': 'Pastýři se vrátili, oslavovali a chválili Boha ze všeho, co uslyšeli a uviděli, jak jim bylo řečeno.', 'L 2:21': 'Když se dovršilo osm dní k jeho obřízce, bylo mu dáno jméno Ježíš, jež bylo vysloveno andělem dříve, než bylo dítě počato.', 'L 2:22': 'Když se dovršily dni k jejich očišťování podle Mojžíšova zákona, přinesli jej do Jeruzaléma, aby jej „postavili před Pána“,', 'L 2:23': 'jak je psáno v zákoně Páně, že každý mužský plod, který otvírá mateřský život, má býti nazýván posvěceným Pánu,', 'L 2:24': 'a aby obětovali podle nařízení zákona Páně pár hrdliček anebo dvě holoubata.', 'L 2:25': 'V Jeruzalémě byl muž jménem Symeon, a byl to člověk spravedlivý a zbožný, který očekával potěšení izraelské, a byl na něm Duch Boží.', 'L 2:26': 'Jemu se dostalo předpovědi od Ducha svatého, že nespatří smrti, dokud neuvidí Krista Páně.', 'L 2:27': 'Ten přišel z vnuknutí Ducha do chrámu. Když rodiče uvedli hocha Ježíše, aby učinili na něm podle řádu zákona,', 'L 2:28': 'i on jej vzal do náručí, velebil Boha a řekl:', 'L 2:29': '„Nyní propouštíš, Panovníče, svého služebníka podle svého slova v pokoji,', 'L 2:30': 'neboť mé oči uviděly tvé spasení,', 'L 2:31': 'jež jsi připravil před tváří všech národů,', 'L 2:32': 'světlo k zjevení pohanům a slávu svého izraelského lidu.“', 'L 2:33': 'Jeho otec a matka žasli nad tím, co o něm bylo říkáno.', 'L 2:34': 'Symeon jim požehnal a k jeho matce Marii řekl: „Hle, tento jest určen k pádu a k povstání mnohých v Izraeli a na znamení, kterému bude odpíráno -', 'L 2:35': 'tvou vlastní duší pronikne meč -, aby bylo zjeveno smýšlení mnohých srdcí.“', 'L 2:36': 'Byla tam také prorokyně Anna, dcera Fanuelova z kmene Aserova; byla velmi pokročilého věku, prožila s mužem sedm let od panenství', 'L 2:37': 'a nyní byla vdovou do čtyřiaosmdesáti let; ta nevycházela z chrámu, postem a modlitbami ve dne v noci sloužila Bohu.', 'L 2:38': 'V tu hodinu přistoupila, velebila Boha a mluvila o něm ke všem, kteří očekávali vykoupení Jeruzaléma.', 'L 2:39': 'Když skončili všecko podle zákona, vrátili se do Galileje, do svého města Nazareta.', 'L 2:40': 'Dítě rostlo a sílilo, bylo plno moudrosti, a Boží milost spočívala na něm.', 'L 2:41': 'Jeho rodiče chodívali každého roku do Jeruzaléma o svátcích velikonočních.', 'L 2:42': 'Když mu bylo dvanáct let a když podle svátečního zvyku šli ', 'L 2:43': 'a ztrávili tam ty dny, při návratu zůstal hoch Ježíš v Jeruzalémě. Rodiče to nezpozorovali.', 'L 2:44': 'Myslili, že je ve skupině poutníků, a ušli den cesty; potom teprve ho hledali mezi příbuznými a známými.', 'L 2:45': 'Když ho nenalezli, vrátili se do Jeruzaléma hledat ho.', 'L 2:46': 'Po třech dnech jej nalezli v chrámě; seděl uprostřed učitelů, poslouchal je a tázal se jich. ', 'L 2:47': 'Všichni, kteří ho slyšeli, žasli nad jeho chápavostí a nad jeho odpověďmi. ', 'L 2:48': 'Když jej uviděli, zarazili se a matka mu řekla: „Dítě, co jsi nám to učinil? Hle, tvůj otec i já úzkostlivě jsme tě hledali.“', 'L 2:49': 'Odpověděl jim: „Co to, že jste mě hledali? Což jste nevěděli, že já musím býti v domě svého Otce?“', 'L 2:50': 'Oni nerozuměli slovu, jež jim řekl. ', 'L 2:51': 'Potom se s nimi vrátil, šel do Nazareta a byl jim poddán. Jeho matka chovala všecka ta slova v své mysli.', 'L 2:52': 'Ježíš pak prospíval moudrostí, postavou i oblibou u Boha i u lidí.', 'L 3:1': 'V patnáctém roce vlády císaře Tiberia, kdy Pontský Pilát byl vladařem v Judei, Heródes tetrarchou v Galilei, jeho bratr Filip tetrarchou v Iturei a Trachonitidě a Lyzaniáš tetrarchou v Abileně ', 'L 3:2': 'za velekněze Anáše a Kaifáše, přišlo slovo Boží k Janovi, synu Zachariášovu, na poušti. ', 'L 3:3': 'I šel do celého okolí Jordánu a kázal křest pokání na odpuštění hříchů,', 'L 3:4': 'jak je psáno v knize řečí proroka Izaiáše: »Hlas volajícího na poušti: Připravte cestu Páně, vyrovnávejte mu stezky;', 'L 3:5': 'všecka údolí buďte vyplněna, všecky kopce a pahorky buďte sníženy, co je křivé, budiž narovnáno, drsné cesty buďtež uhlazeny;', 'L 3:6': 'a každý tvor spatří spasení Boží.«', 'L 3:7': 'Zástupům, které k němu vycházely, aby se od něho daly pokřtíti, říkal: „Plemeno zmijí, kdo vám ukázal, jak máte utéci nastávajícímu hněvu? ', 'L 3:8': 'Vydejte ovoce, které by bylo hodno toho pokání; nezačněte si zas říkati: »My máme otce Abrahama!« neboť vám pravím, že Bůh může Abrahamovi vzbuditi děti z těchto kamenů. ', 'L 3:9': 'Již jest i sekera přiložena ke kořeni stromů; každý strom, který nedává dobrého ovoce, bývá utínán a házen do ohně.“', 'L 3:10': 'Zástupy se ho ptaly: „Co tedy máme činiti?“', 'L 3:11': 'Odpovídal jim: „Kdo má dvě košile, rozděl se s tím, kdo nemá žádné. Kdo má pokrmy, čiň stejně!“', 'L 3:12': 'Přišli také celníci, aby se dali pokřtíti, a ptali se: „Mistře, co máme činiti?', 'L 3:13': '„Odpovídal jim: „Nevymáhejte víc, než je vám nařízeno.“', 'L 3:14': 'Ptali se ho vojáci: „A co máme my činiti?“ Odpovídal jim: „Nikoho netýrejte, nikoho nevydírejte, a spokojte se svým žoldem.“', 'L 3:15': 'Lid něco čekal; všichni v mysli uvažovali o Janovi: aby to tak byl Kristus! ', 'L 3:16': 'Jan všem odpověděl: „Já vás křtím jen vodou; přichází však mocnější než já, jemuž nejsem hoden rozvázati řemen u sandálů; ten vás bude křtíti Duchem svatým a ohněm.', 'L 3:17': 'V jeho ruce je lopata, aby vyčistil svůj mlat a shromáždil pšenici na svou sýpku, ale plevy spálí neuhasitelným ohněm.“', 'L 3:18': 'Ještě mnohým jiným napomínáním hlásal lidu radostnou zvěst. ', 'L 3:19': 'Ale tetrarcha Heródes, kterého Jan káral pro Herodiadu, manželku jeho bratra Filipa, a pro všecko, co zlého spáchal,', 'L 3:20': 'ke všemu připojil ještě i to, že zavřel Jana do vězení.', 'L 3:21': 'Když se všechen lid dal pokřtíti a také Ježíš byl pokřtěn a modlil se, otevřelo se nebe,', 'L 3:22': 'Duch svatý sestoupil v tělesné podobě jako holubice na něj, a ozval se hlas z nebe: „Ty jsi můj milovaný Syn, já jsem tě dnes zplodil“. ', 'L 3:23': 'Když Ježíš sám začínal, bylo mu asi třicet let. Byl pokládán za syna Jozefova; Jozef byl syn Heliův, ', 'L 3:24': 'Heli syn Matatův, Mátat Léviův, Lévi Melchiův, Melchi Janaiův, Janai Jozefův,', 'L 3:25': 'Jozef Matatiášův, Matatiáš Amosův, Amos Naumův, Naum Esliův, Esli Nagaiův,', 'L 3:26': 'Nagai Mahatův, Mahat Matatiášův, Matatiáš Semeinův, Semein Jozechův, Jozech Jodův,', 'L 3:27': 'Joda Johananův, Johanan Resův, i Resa Zorobábelův, Zorobábel Salatielův, Salatiel Neriův,', 'L 3:28': 'Neri Melchiův, Melchi Adiův, Adi Kozamův, Kozam Elmadamův, Elmadam Erův, ', 'L 3:29': 'Er Jozuův, Jozue Eliezerův, Eliezer Jórimův, Jórim i Matatův, Mátat Léviův,', 'L 3:30': 'Lévi Symeonův, Symeon Judův, Juda Jozefův, Jozef Jónamův, Jónam Eliachimův, ', 'L 3:31': 'Eliachim Meleův, Melea Menův, Mena Matatův, Matata Nátamův, Nátam Davidův,', 'L 3:32': 'David Jesův, Jese Jobédův, Jobéd Bózův, Bóz Salův, Sála Názonův,', 'L 3:33': 'Názon Aminadabův, Aminadab Adminův, Admin Arniův, Arni Ezromův, Ezrom Fáresův, Fáres Judův, ', 'L 3:34': 'Juda Jákobův, Jákob Izákův, Izák Abrahamův, Abraham Tárův, Táre Náchorův,', 'L 3:35': 'Náchor Seruchův, Seruch Ragaův, Raga Fálekův, Fálek Heberův, Heber Sálův, ', 'L 3:36': 'Sála Kainamův, Kainam Arfaxadův, Arfaxad Semův, Sem Noemův, Noe Lámechův, ', 'L 3:37': 'Lámech Metuzalémův, Metuzalém Enochův, Enoch Járetův, Járet Malalehelův, Malalehel Kainamův,', 'L 3:38': 'Kainam Enosův, Enos Setův, Set Adamův, Adam Boží.', 'L 4:1': 'Ježíš, plný Ducha svatého, vrátil se od Jordánu a byl Duchem voděn po poušti', 'L 4:2': 'po čtyřicet dní a pokoušen od ďábla. V těch dnech nejedl nic, a když se skončily, pocítil hlad.', 'L 4:3': 'Ďábel mu řekl: „Jsi-li Syn Boží, poruč tomuto kamení, ať se stane chlebem!“', 'L 4:4': 'Ježíš mu odpověděl: „Je psáno: »Člověk nebude živ jenom chlebem«.“', 'L 4:5': 'Vyvedl ho na horu a ukázal mu všecka království světa v jediném okamžiku', 'L 4:6': 'a řekl mu: „Dám ti veškeru tuto moc a jejich slávu; neboť mně je svěřena a já ji mohu dáti, komu chci;', 'L 4:7': 'pokloníš-li se přede mnou, všecka bude tvá.“ ', 'L 4:8': 'Ježíš mu odpověděl: „Je psáno: »Svému Pánu Bohu se klaněj a jej jediného uctívej«!“', 'L 4:9': 'Zavedl jej do Jeruzaléma, postavil jej na štít chrámu a řekl mu: „Jsi-li Syn Boží, vrhni se odtud dolů;', 'L 4:10': 'vždyť je psáno: »Svým andělům dá o tobě rozkaz, aby tě chránili,', 'L 4:11': 'a vyzdvihnou tě na rukou, abys nenarazil nohou na kámen«.“', 'L 4:12': 'Ježíš mu odpověděl, že bylo řečeno: »Nepokoušej svého Pána Boha!« ', 'L 4:13': 'Když ďábel vyčerpal veškeré pokušení, odstoupil od něho až do vhodného času.', 'L 4:14': 'V moci Ducha vrátil se Ježíš do Galileje. Pověst o něm se rozešla po celé okolní krajině.', 'L 4:15': 'Učil v jejich synagogách a byl ode všech oslavován.', 'L 4:16': 'Přišel do Nazary, kde byl vychován, vešel podle svého zvyku v den sobotní do synagogy a povstal, aby přečetl Písmo. ', 'L 4:17': 'Byla mu dána kniha proroka Izaiáše. Otevřel knihu a nalezl místo, kde bylo psáno:', 'L 4:18': '»Duch Páně jest nade mnou, protože mě pomazáním posvětil, abych hlásal evangelium chudým, poslal mě kázat zajatým propuštění a slepým navrácení zraku, propouštět raněné na svobodu, ', 'L 4:19': 'kázat vítaný rok Páně.«', 'L 4:20': 'Zavřel knihu, vrátil ji sluhovi a usedl. Všichni v synagoze naň upírali oči.', 'L 4:21': 'Počal k nim mluvit: „Dnes je toto Písmo splněno před vašima ušima,“', 'L 4:22': 'Všichni o něm pochvalně mluvili, divili se líbezným slovům, která mu vycházela z úst, a říkali: „Není to syn Jozefův?“', 'L 4:23': 'Odpověděl jim: „Řeknete mi jistě toto přísloví: »Lékaři, uzdrav sám sebe! Učiň i zde v svém rodném městě, co jsme všechno slyšeli, že se dalo v Kafarnau«.“', 'L 4:24': 'A pokračoval: „Vpravdě vám pravím: Nikdo není vítaným prorokem v svém rodném městě. ', 'L 4:25': 'Ale říkám vám podle pravdy: Bylo mnoho vdov v Izraeli za dnů proroka Eliáše, když bylo nebe zavřeno po tři léta a šest měsíců, jak nastal krutý hlad v celé zemi;', 'L 4:26': 'ale k žádné z nich nebyl Eliáš povolán než ke vdově do Sarepty v území Sidonském.', 'L 4:27': 'Bylo mnoho malomocných v Izraeli za doby proroka Elizea, ale nikdo z nich nebyl očištěn než Náman Syrský.“', 'L 4:28': 'Jakmile to uslyšeli, všichni v synagoze byli naplněni hněvem,', 'L 4:29': 'zvedli se, vyhnali jej z města, vedli jej na sráz hory, na které jejich město bylo vystavěno, a chtěli jej tam svrhnouti.', 'L 4:30': 'Ale on prošel jejich středem a ubíral se pryč.', 'L 4:31': 'Potom sestoupil do galilejského města Kafarnaa. Učil je v sobotu.', 'L 4:32': 'Žasli nad jeho učením, protože jeho slovo bylo mocné.', 'L 4:33': 'V synagoze byl nějaký člověk posedlý duchem nečistého démona. Ten vykřikl silným hlasem: ', 'L 4:34': '„Hej, co je ti po nás, Ježíši Nazaretský? Přišel jsi nás zhubit? Vím, kdo jsi: Svatý Boží.“', 'L 4:35': 'Ježíš mu pohrozil: „Umlkni a vyjdi z něho.“ Démon jím smýkl mezi lidi a vyšel z něho, aniž mu ublížil.', 'L 4:36': 'Na všecky padl úžas, mluvili o tom mezi sebou: „Jaké je to slovo, že silně a mocně rozkazuje nečistým duchům, a oni odcházejí?“ ', 'L 4:37': 'Zpráva o něm se rozcházela do všech okolních míst.', 'L 4:38': 'Odešel ze synagogy a vstoupil do domu Šimonova. Šimonova tchyně byla stižena silnou horečkou. I žádali ho pro ni o pomoc. ', 'L 4:39': 'On se sklonil nad ní, pohrozil horečce, a ta ji pominula, takže najednou vstala a posluhovala jim.', 'L 4:40': 'Když zapadalo slunce, všichni, kteří měli nemocné všelikými neduhy, přiváděli je k němu, a on na každého vložil ruku a uzdravil i je. ', 'L 4:41': 'Z mnohých lidí také vycházeli démoni a s křikem říkali: „Ty jsi Syn Boží.“ Hrozil jim a nenechával je říkati, že vědí, že on je Kristus.', 'L 4:42': 'Jakmile nastal den, vyšel a odebral se na osamělé místo. Zástupy se po něm ptaly, přišly za ním a zdržovaly ho, aby od nich neodcházel.', 'L 4:43': 'On však jim řekl: „Musím také ostatním městům přinésti radostnou zvěst o království Božím; neboť k tomu jsem byl poslán.“', 'L 4:44': 'A kázal v galilejských synagogách. ', 'L 5:1': 'Když se na něj zástup tlačil a poslouchal slovo Boží, jak stál u jezera Genezaretského, ', 'L 5:2': 'uviděl dvě lodi ležící u jezera. Rybáři z nich vystoupili a prali sítě.', 'L 5:3': 'Vstoupil na jednu z těch lodí, která byla Šimonova, a požádal ho, aby trochu odrazil od země. Posadil se a z lodi učil zástupy.', 'L 5:4': 'Když přestal mluviti, řekl Šimonovi: „Odraz na hlubinu a spusťte své sítě k lovu.“', 'L 5:5': 'Šimon mu odpověděl: „Pane, celou noc jsme pracovali a nic jsme nechytili; ale na tvé slovo spustím sítě!“', 'L 5:6': 'Učinili tak a zabrali veliké množství ryb, až se jim sítě trhaly.', 'L 5:7': 'Kývli na společníky v druhé lodi, aby jim přišli pomoci. I přísli a naplnili obě lodi, až se potápěly. ', 'L 5:8': 'Jakmile to Šimon Petr uviděl, vrhl se k nohám Ježíšovým a řekl: „Pane, odejdi ode mne, neboť jsem hříšný člověk!“', 'L 5:9': 'Zmocnil se ho totiž strach i všech jeho druhů nad tím lovem ryb, které zabrali,', 'L 5:10': 'stejně i Jakuba a Jana, synů Zebedeových, kteří byli Šimonovými druhy. Ježíš řekl Šimonovi: „Neboj se! Od nynějška budeš loviti lidi.“ - ', 'L 5:11': 'Přirazili s loďmi k zemi, nechali všeho a následovali ho.', 'L 5:12': 'Když byl v jednom z měst, hle, byl tu muž plný malomocenství. Jakmile uviděl Ježíše, padl na tvář a prosil ho: „Pane, kdybys jen chtěl, můžeš mě očistiti,“', 'L 5:13': 'I vztáhl ruku, dotkl se ho a řekl: „Chci, buď očištěn!“ A malomocenství hned od něho odešlo. ', 'L 5:14': 'I přikázal mu, aby nikomu nic neříkal, nýbrž: „Jdi, ukaž se knězi a obětuj za své očištění, jak nařídil Mojžíš, lidem na svědectví.“', 'L 5:15': 'Zpráva o něm se roznášela ještě více a četné zástupy se shromažďovaly, aby ho slyšely, a byly uzdravovány od svých nemocí.', 'L 5:16': 'On sám však se uchyloval do osamělých míst a modlil se tam.', 'L 5:17': 'Jednoho dne učil; seděli tam farizeové a učitelé zákona, kteří přišli ze všech vesnic galilejských, judských a z Jeruzaléma. Moc Páně byla s ním, aby mohl léčiti.', 'L 5:18': 'Hle, muži přinášeli na nosítkách člověka, jenž byl ochrnutý, pokoušeli se vnésti jej a položiti před něj.', 'L 5:19': 'Poněvadž pro zástupy nenalezli, kudy by jej vnesli, vystoupili na střechu a spustili jej i s lůžkem otvorem v cihlách přímo před Ježíše.', 'L 5:20': 'Když uviděl jejich víru, řekl: „Člověče, tvé hříchy jsou ti odpuštěny.“', 'L 5:21': 'Zákoníci a farizeové počali uvažovati: „Kdo je ten rouhač? Kdo může odpouštěti hříchy kromě samého Boha?“', 'L 5:22': 'Ježíš uhodl jejich úvahy a řekl jim: „Co uvažujete v svých myslích? -', 'L 5:23': 'Co je snadnější říci: »Tvé hříchy jsou ti odpuštěny«, či říci: »Vstaň a choď«? ', 'L 5:24': 'Ale abyste věděli, že Syn člověka má moc na zemi odpouštěti hříchy...“, řekl ochrnutému: „Pravím ti, vstaň, vezmi své lůžko a jdi domů!“ ', 'L 5:25': 'Ten před ním najednou vstal, vzal to, na čem ležel, a odešel domů velebě Boha.', 'L 5:26': 'Všech se zmocnil úžas a oni velebili Boha, byli naplněni strachem a říkali; „Dnes jsme uviděli neuvěřitelnou věc.“', 'L 5:27': 'Potom vyšel, spatřil celníka jménem Lévi, sedícího v celnici, a řekl mu: „Následuj mne!“ ', 'L 5:28': 'Nechal všeho, vstal a následoval ho. ', 'L 5:29': 'V svém domě pak Lévi mu připravil slavné uvítání, a byl tam četný zástup celníků a jiných, kteří s nimi stolovali.', 'L 5:30': 'Farizeové však a jejich zákoníci reptali a řekli jeho učedníkům: „Proč jíte a pijete s celníky a hříšníky?“', 'L 5:31': 'Ježíš jim odpověděl: „Nepotřebují zdraví lékaře, nýbrž nemocní. ', 'L 5:32': 'Nepřišel jsem povolat spravedlivé, ale hříšníky k pokání.“', 'L 5:33': 'Oni mu řekli: „Učedníci Janovi se často postí a konají modlitby, stejně i učedníci farizejští; ale tvoji jedí a pijí.“', 'L 5:34': 'Ježíš jim odpověděl: „Můžete přinutiti mládence na svatbě, aby se postili, dokud je ženich s nimi?', 'L 5:35': 'Přijdou ovšem dni, kdy ženich od nich bude odňat; pak v těch dnech se budou postiti.“', 'L 5:36': 'Pověděl jim také podobenství: „Nikdo neutrhne záplatu z nového šatu a nezáplatuje jí starý šat, sic roztrhne nový, a k starému se nehodí záplata z nového.', 'L 5:37': 'A nikdo nedává mladé víno do starých měchů, sic nové víno roztrhne měchy, ono samo se vyleje a měchy přijdou nazmar.', 'L 5:38': 'Ale nové víno třeba nalíti do nových měchů.', 'L 5:39': 'Nikdo pak, kdo se napil starého vína, nechce nového, ale řekne: Staré je dobré.“', 'L 6:1': 'Jednou v sobotu se ubíral obílím; jeho učedníci trhali klasy, mnuli je rukama a jedli. ', 'L 6:2': 'Někteří z farizeů řekli: „Proč děláte, co není dovoleno v sobotu?“', 'L 6:3': 'Ježíš jim odpověděl: „Což jste nikdy nečtli, co učinil David, když on sám a jeho družina měli hlad?', 'L 6:4': 'Jak vstoupil do domu Božího, vzal předložené chleby, sám jedl a dal své družině, ač to není dovoleno jísti nikomu kromě kněží?“', 'L 6:5': 'A pokračoval: „Syn člověka je pánem i nad sobotou.“', 'L 6:6': 'Jinou sobotu vešel do synagogy a učil. Byl tam člověk, jehož pravá ruka byla odumřelá. ', 'L 6:7': 'Zákoníci a farizeové na něj číhali, zdali uzdravuje také v sobotu, aby proti němu shledali nějaký důvod k žalobě.', 'L 6:8': 'On však poznal jejich úvahy a řekl muži s odumřelou rukou: „Vstaň a postav se doprostřed!“ I postavil se a čekal.', 'L 6:9': 'Ježíš jim řekl: „Ptám se vás, zdali je dovoleno v sobotu učiniti něco dobrého či zlého, zachrániti život či zahubiti.“', 'L 6:10': 'Podíval se po všech kolem a řekl: „Natáhni ruku!“ On to učinil, a jeho ruka byla zase zdravá. ', 'L 6:11': 'Oni však byli naplněni nerozumem a umlouvali se, co by měli s Ježíšem udělati.', 'L 6:12': 'V těch dnech vyšel Ježíš na horu, aby se pomodlil. Celou noc ztrávil na modlitbě k Bohu. ', 'L 6:13': 'Když nastal den, zavolal své učedníky, vybral z nich dvanáct, které pojmenoval apoštoly: ', 'L 6:14': 'Šimona, kterého pojmenoval Petr, jeho bratra Ondřeje, Jakuba a Jana, Filipa a Bartoloměje,', 'L 6:15': 'Matouše a Tomáše, Jakuba Alfeova a Šimona nazývaného Zelótes,', 'L 6:16': 'Judu Jakubova a Jidáše Iškariotského, který se stal zrádcem, - ', 'L 6:17': 'sestoupil s nimi a stanul na rovném místě, a četný zástup jeho učedníků a velké množství lidu z celé Judeje, z Jeruzaléma, od pobřeží Tyru a Sidónu,', 'L 6:18': 'kteří přišli, aby ho uslyšeli a aby byli vyléčeni ze svých nemocí; také byli uzdravováni ti, kteří byli trápeni od nečistých duchů.', 'L 6:19': 'Celý zástup se ho pokoušel dotknouti, poněvadž z něho vycházela moc a léčila všecky.', 'L 6:20': 'Zvedl oči na své učedníky a mluvil: „Blaženi jste vy, chudí, neboť vaše je království Boží.', 'L 6:21': 'Blaženi, kdož nyní lačníte, neboť budete nasyceni. Blaženi, kdo nyní pláčete, neboť se budete smáti.', 'L 6:22': 'Blaženi jste, když vás budou lidé nenáviděti, když vás budou vylučovati, tupiti a vyvrhovati vaše jméno jako špatné k vůli Synu člověka. ', 'L 6:23': 'Zaradujte se v ten den a poskočte; hle, hojná je vaše odplata v nebi; neboť zcela totéž činili jejich předkové prorokům.', 'L 6:24': 'Naproti tomu: Běda vám bohatým, neboť vy již máte dostatečné potěšení.', 'L 6:25': 'Běda vám, kdož jste nyní nasyceni, neboť budete míti hlad. Běda vám, kdo se nyní smějete, neboť budete naříkati a plakati.', 'L 6:26': 'Běda, když o vás budou všichni lidé krásně mluviti, neboť zcela totéž činili jejich předkové lživým prorokům.', 'L 6:27': 'Ale vám, kteří posloucháte, pravím: Milujte své nepřátele, dobře čiňte těm, kteří vás nenávidí, ', 'L 6:28': 'žehnejte těm, kteří vás proklínají, modlete se za ty, kteří vás hanobí.', 'L 6:29': 'Tomu, kdo tě bije na tvář, nastav i druhou; tomu, kdo ti bere plášť, neodpírej ani košili.', 'L 6:30': 'Dávej každému, kdo tě prosí; nežádej ničeho zpět od toho, kdo ti bere tvé věci.', 'L 6:31': 'Jak chcete, aby vám lidé činili, stejně čiňte jim.', 'L 6:32': 'Milujete-li jen ty, kdo milují vás, jaká je to laskavost? Vždyť i hříšníci milují ty, kteří milují je.', 'L 6:33': 'Činíte-li dobře jen těm, kteří dobře činí vám, jaká je to laskavost? Vždyť totéž činí i hříšníci. ', 'L 6:34': 'Půjčujete-li jen těm, od kterých to doufáte dostati zpět, jaká je to laskavost? I hříšníci hříšníkům půjčují, aby dostali zpět stejnou věc.', 'L 6:35': 'Naproti tomu: milujte své nepřátele, čiňte dobře a půjčujte, i když nic neočekáváte; tak obdržíte hojnou odplatu: budete syny Nejvyššího, neboť on jest laskavý i k nevděčným a zlým.', 'L 6:36': 'Buďte milosrdní, jako je milosrdný váš Otec.', 'L 6:37': 'Nesuďte, a nebudete souzeni; neodsuzujte, a jistě nebudete odsouzeni. Promíjejte, a bude vám promíjeno.', 'L 6:38': 'Dávejte, a bude vám dáno; dobrou míru natlačenou, natřesenou a přetékající vám dají do klína; neboť kterou měrou měříte, tou bude vám vzájemně odměřováno.“', 'L 6:39': 'Pověděl jim také podobenství: „Může slepec voditi slepce? Nespadnou oba do jámy?', 'L 6:40': 'Učedník není víc než učitel; každý je zcela vycvičen, bude-li jako jeho učitel,', 'L 6:41': 'Jak to, že vidíš mrvu v oku svého bratra, ale kládu ve vlastním oku nepozoruješ? ', 'L 6:42': 'Jak můžeš říkati svému bratrovi: »Bratře, dovol, abych ti vyňal mrvu, kterou máš v oku!« a sám nevidíš kládu v svém oku? Pokrytče, vyjmi napřed kládu ze svého oka, a tehdy prohlédneš, abys mohl vyjmouti mrvu, kterou má v oku tvůj bratr.', 'L 6:43': 'Není krásného stromu, který by dával chatrné ovoce, a zase není chatrného stromu, aby dával krásné ovoce. ', 'L 6:44': 'Každý strom se totiž poznává po vlastním ovoci, neboť s trní nesbírají fíky, ani nesklízejí s hloží hrozny.', 'L 6:45': 'Dobrý člověk vynáší z dobré pokladnice svého srdce dobré, ale zlý ze zlé pokladnice vynáší zlé, neboť z přebytku srdce mluví jeho ústa.', 'L 6:46': 'Proč mě oslovujete: »Pane, Pane«, ale nečiníte, co říkám?', 'L 6:47': 'Každý, kdo ke mně přichází a slyší mé řeči a činí je - ukáži vám, komu je podoben:', 'L 6:48': 'podoben je člověku stavějícímu dům, jenž kopal do hloubky a položil základ na skálu. Když pak nastala povodeň, přivalila se řeka na ten dům, ale nemohla jím otřásti, poněvadž byl dobře vystavěn. - ', 'L 6:49': 'Kdo však uslyšel, ale neučinil, je podoben člověku, jenž vystavěl dům na zemi bez základu; na ten se přivalila řeka, a hned padl, a nastalo hrozné zhroucení toho domu.“', 'L 7:1': 'Když skončil všecky tyto výroky před poslouchajícím lidem, vešel do Kafarnaa.', 'L 7:2': 'Služebník jednoho četaře byl nemocen a skoro skonával. Velmi si ho cenil;', 'L 7:3': 'když uslyšel o Ježíšovi, poslal k němu židovské starší a žádal ho, aby přišel a služebníka mu zachránil. ', 'L 7:4': 'Oni přišli k Ježíšovi a horlivě se přimlouvali: „Je toho hoden, abys mu v tom vyhověl,', 'L 7:5': 'neboť miluje náš národ a vystavěl nám synagogu.“', 'L 7:6': 'Ježíš se ubíral s nimi. Když byl ještě daleko od toho domu, poslal četař přátele a vzkazoval mu: „Pane, neobtěžuj se! Neboť nejsem hoden, abys vešel pod mou střechu;', 'L 7:7': 'proto jsem si také netroufal sám k tobě přijíti. Ale řekni jen slovo, a můj sluha bude vyléčen.', 'L 7:8': 'Vždyť i já jsem člověk podřízený vrchnosti a sám zase mám pod sebou vojáky; řeknu-li jednomu: »Jdi!«, učiní –', 'L 7:9': 'Jakmile to Ježíš uslyšel, podivil se mu; obrátil se k zástupu, jenž ho následoval, a řekl: „Pravím vám, ani v Izraeli jsem nenalezl takovou víru!“ -', 'L 7:10': 'Když se poslové navrátili do domu, nalezli služebníka zdravého.', 'L 7:11': 'Druhého dne se odebral do města řečeného Naim, a spolu s ním se ubírali jeho učedníci a četný zástup.', 'L 7:12': 'Když se přiblížil k městské bráně, hle, vynášen byl mrtvý, jediný syn své matky, a ta byla k tomu ještě vdova; s ní šel hojný zástup z města;', 'L 7:13': 'když ji Pán uviděl, bylo mu jí líto a řekl jí; „Neplač!“', 'L 7:14': 'Přistoupil a dotkl se már; nosiči se zastavili, a on řekl: „Jinochu, pravím ti, vstaň!“', 'L 7:15': 'I posadil se mrtvý a počal mluviti. Ježíš jej vrátil matce.', 'L 7:16': 'Všech se zmocnil strach, velebili Boha a říkali: „Veliký prorok povstal mezi námi, a Bůh se sklonil k svému lidu.“', 'L 7:17': 'Tato zpráva o něm se rozešla do veškeré Judeje a do celého okolí.', 'L 7:18': 'Zvěst o všem tom přinesli učedníci Janovi. I zavolal si Jan dva ze svých učedníků', 'L 7:19': 'a poslal je k Pánu se vzkazem: „Jsi ty ten, který má přijíti? Či máme čekati jiného?“', 'L 7:20': 'Ti muži k němu přišli a řekli: „Jan Křtitel nás poslal k tobě a ptá se: »Jsi ty ten, který má přijíti či máme čekati jiného?«“', 'L 7:21': 'Zrovna v tu hodinu uzdravil mnoho lidí od nemocí, trápení a od zlých duchů a mnohým slepcům vrátil zrak.', 'L 7:22': 'Odpověděl jim: „Jděte a povězte Janovi, co jste uviděli a uslyšeli: slepí nabývají zraku, chromí chodí, malomocní jsou očišťováni, hluší slyší, mrtví vstávají, chudým se káže evangelium. ', 'L 7:23': 'Blažen, kdo se nade mnou neuráží.“ ', 'L 7:24': 'Když Janovi poslové odešli, začal mluviti k zástupům o Janovi: „Co jste vyšli na poušť spatřit? Třtinu zmítanou větrem?', 'L 7:25': 'Co tedy jste vyšli uvidět? Člověka oděného měkkým rouchem? Hle, lidé ve skvělém rouchu a přepychu jsou v královských palácích.', 'L 7:26': 'Ale co jste vyšli uvidět? Proroka? Ano, pravím vám, ba víc než proroka! ', 'L 7:27': 'To jest ten, o němž je psáno: »Hle, posílám svého posla před tebou; ten ti připraví cestu.«', 'L 7:28': 'Pravím vám: Nikdo z těch, kdož jsou narozeni z ženy, není větší než Jan. A přece nejmenší v království Božím je větší než on.“', 'L 7:29': 'Všechen lid, který to slyšel, a celníci uznali Boha za spravedlivého, poněvadž byli pokřtěni křtem Janovým.', 'L 7:30': 'Farizeové a znalci zákona však zmařili úmysl, jejž Bůh s nimi měl, poněvadž se nedali od něho pokřtíti.', 'L 7:31': '„K čemu tedy přirovnám lidi tohoto pokolení? A čemu jsou podobni?', 'L 7:32': 'Jsou podobni dětem, které sedí na náměstí a volají na sebe takto: »Hráli jsme vám, ale netancovali jste; naříkali jsme, ale neplakali jste.« ', 'L 7:33': 'Přišel totiž Jan Křtitel a nejedl chléb a nepil víno, a říkáte: »Má démona«. ', 'L 7:34': 'Přišel Syn člověka, jedl a pil, a říkáte: »Hle, jedlík a pijan vína, přítel celníků a hříšníků«.', 'L 7:35': 'Ale Moudrost byla uznána za spravedlivou ode všech svých dětí.“', 'L 7:36': 'Kdosi z farizeů jej pozval, aby s ním pojedl. I vešel do domu toho farizea a usedl ke stolu.', 'L 7:37': 'A hle, jedna žena hříšná byla v městě; když se dověděla, že sedí u stolu v domě toho farizea, vzala alabastrovou nádobku vonné masti,', 'L 7:38': 'postavila se za něj u jeho nohou, plakala, počala mu slzami smáčeti nohy a vytírati je vlasy své hlavy, líbala mu nohy a mazala vonnou mastí.', 'L 7:39': 'Jakmile to uviděl farizeus, který jej pozval, pomyslil si: „Kdyby to byl prorok, byl by poznal, kdo a jakého druhu je žena, která se ho dotýká, že je to hříšnice.“', 'L 7:40': 'Ježíš mu odpověděl: „Šimone, mám ti co říci.“ On dí: „Mistře, řekni.“', 'L 7:41': '„Dva dlužníky měl jeden věřitel; jeden mu byl dlužen pět set denárů, druhý padesát. ', 'L 7:42': 'Když neměli čím zaplatit, odpustil oběma. Kdo z nich ho tedy bude víc milovati?“', 'L 7:43': 'Šimon odpověděl: „Mám za to, že ten, komu víc odpustil.“ On řekl: „Správně jsi usoudil.“', 'L 7:44': 'Obrátil se k ženě a děl Šimonovi: „Vidíš tuto ženu? Vešel jsem do tvého domu; tys mi nedal vody na nohy, ale ona mi je slzami zkropila a svými vlasy vytřela.', 'L 7:45': 'Nedal jsi mi políbení, ona však od té chvíle, co vešla, nepřestala mi líbati nohy.', 'L 7:46': 'Nepomazal jsi mi olejem hlavu, ona však mi pomazala nohy vonnou mastí.', 'L 7:47': 'Proto, pravím ti, jsou jí odpuštěny mnohé její hříchy, protože projevila velkou lásku; komu se odpouští málo, málo miluje.“', 'L 7:48': 'Jí pak řekl: „Jsou ti odpuštěny hříchy.“', 'L 7:49': 'Hosté počali u sebe říkati: „Kdo je to, že i hříchy odpouští?“', 'L 7:50': 'Ale on pravil k ženě: „Tvá víra tě zachránila; odejdi v pokoji!“', 'L 8:1': 'Později také procházel města i vesnice, kázal a zvěstoval evangelium o království Božím. Bylo s ním dvanáct učedníků', 'L 8:2': 'a několik žen, jež uzdravil od zlých duchů a nemocí, totiž Maria nazývaná Magdalská, z níž vyšlo sedm démonů,', 'L 8:3': 'Johana, žena Herodova správce Chuzy, Zuzana a mnoho jiných, které jim přisluhovaly ze svého majetku. ', 'L 8:4': 'Když se scházel četný zástup a z mnohých měst se lidé k němu ubírali, promluvil v podobenství:', 'L 8:5': '„Vyšel rozsévač rozsévat símě. Když rozséval, některá semena padla podle cesty, i byla rozšlapána a nebeští ptáci je snědli.', 'L 8:6': 'Jiná padla na skálu, a jakmile vzešla, uschla, poněvadž neměla vláhy.', 'L 8:7': 'Jiná padla mezi trní, a trní spoluvzešlé je udusilo.', 'L 8:8': 'Jiná padla do dobré země, i vzešla a vydala plod stonásobný.“ To mluvě, pravil hlasitěji: „Kdo má uši, aby slyšel, poslouchej!“', 'L 8:9': 'Učedníci se ho ptali, co znamená toto podobenství.', 'L 8:10': 'Odpověděl jim: „Vám je dáno poznati tajemství království Božího, ale ostatním jen v podobenství, aby, ačkoli vidí, neviděli, a ač slyší, nechápali.', 'L 8:11': 'Toto podobenství znamená: Símě je slovo Boží.', 'L 8:12': '»Podle cesty« jsou ti, kteří uslyšeli; potom přichází ďábel a vybírá slovo z jejich srdcí, takže neuvěří a nejsou spaseni.', 'L 8:13': '»Na skále« jsou ti, kteří, když slyší, s radostí přijímají slovo, ale nemají kořene; na chvilku věří, ale ve chvíli pokušení odpadají. ', 'L 8:14': '»Do trní padlé« jsou ti, kteří slyšeli, ale od starostí a bohatství a rozkoší života na cestě bývají dušeni a nedonosí úrody.', 'L 8:15': '»V krásné zemi« pak jsou ti, kteří uslyšeli slovo, zachovávají je v krásném a dobrém srdci a vydávají ovoce vytrvale.', 'L 8:16': 'Nikdo, když zapálí lampu, nepřikrývá ji nádobou ani ji nestaví pod postel, ale staví ji na svícen, aby ti, kdož vcházejí, viděli světlo.', 'L 8:17': 'Nic není tak skrytého, aby se to nestalo zjevným, a nic tak tajného aby se to nepoznalo a nevyšlo najevo.', 'L 8:18': 'Dejte si tedy pozor, jak posloucháte! Neboť kdo má, tomu bude dáno, a kdo nemá, tomu bude vzato i to, co si myslí, že má.“', 'L 8:19': 'Chtěla k němu přijíti jeho matka a bratří, ale nemohli se s ním setkati pro zástup.', 'L 8:20': 'Bylo mu oznámeno: „Tvá matka a bratří stojí venku, chtějí tě viděti.“ ', 'L 8:21': 'On však jim odpověděl: „Má matka a bratří jsou tito, kteří slyší slovo Boží a činí je.“', 'L 8:22': 'Jednoho dne vstoupil na loď se svými učedníky a řekl jim: „Přepravme se na druhý břeh jezera.“ I odrazili,', 'L 8:23': 'a když se plavili, usnul. I snesla se větrná bouře na jezero, takže se loď naplňovala a oni byli v nebezpečenství. ', 'L 8:24': 'Přistoupili k němu a budili jej slovy: „Pane, pane, hyneme!“ Probudil se, pohrozil větru a příboji vody; i utišily se a nastal klid.', 'L 8:25': 'Řekl jim: „Kde je vaše víra?“ Oni se přestrašili a podivili a říkali mezi sebou: „Kdo je to, že poroučí i větru a vodě, a poslouchají ho?“', 'L 8:26': 'Doplavili se do krajiny Gerazenské, která je naproti Galilei. ', 'L 8:27': 'Jakmile vystoupil na zemi, šel proti němu nějaký muž z města, posedlý démony; po dlouhou dobu se neoblékal, nebydlil v domě, nýbrž v hrobech. ', 'L 8:28': 'Jak uviděl Ježíše, vykřikl, vrhl se před ním na zem a silným hlasem volal: „Co je ti po mně, Ježíši, Synu Boha nejvyššího? Prosím tě, netrap mne!“', 'L 8:29': 'On totiž nařizoval nečistému duchu, aby z toho člověka vyšel; častokrát jej duch zchvacoval, a proto byl svázán řetězy a pouty a hlídán, ale zpřetrhal úvazky a býval hnán démonem na poušť.', 'L 8:30': 'Ježíš se ho zeptal: „Jak se jmenuješ?“ Odpověděl: „Legie“, protože vešlo do něho mnoho démonů. ', 'L 8:31': 'I prosili ho, aby jim nerozkazoval odejíti do propasti. ', 'L 8:32': 'Bylo tam stádo četných vepřů, které se páslo na hoře; i prosili ho démoni, aby jim dovolil vejíti do nich, a on jim to dovolil.', 'L 8:33': 'Démoni vyšli z člověka, vešli do vepřů, a celé stádo se hnalo po svahu do jezera a utopilo se.', 'L 8:34': 'Jakmile pastýři uviděli, co se stalo, utekli a oznámili to v městě a po venkově.', 'L 8:35': 'Lidé se vyšli podívat, co se stalo, přišli k Ježíšovi, nalezli člověka, z něhož démoni vyšli, jak sedí oblečený a rozumný u nohou Ježíšových, a ulekli se.', 'L 8:36': 'Ti, kteří viděli, jak ten posedlý byl zachráněn, jim to vypravovali.', 'L 8:37': 'Celý zástup z okolní krajiny Gerazenské žádal Ježíše, aby od nich odešel, neboť byli zachváceni velikou hrůzou. Ježíš vstoupil na loď a vrátil se.', 'L 8:38': 'Muž, z něhož vyšli démoni, ho prosil, aby směl zůstati u něho, ale on jej propustil se slovy: ', 'L 8:39': '„Vrať se domů a vypravuj, co všecko ti učinil Bůh.“ I odešel a po celém městě rozhlašoval, co všecko pro něj Ježíš učinil.', 'L 8:40': 'Když se Ježíš vracel, přivítal jej zástup, neboť všichni na něj čekali.', 'L 8:41': 'Hle, přišel muž jménem Jairus - byl to představený synagogy-, padl Ježíšovi k nohám a prosil ho, aby šel do jeho domu,', 'L 8:42': 'protože měl jedinou dceru, asi dvanáctiletou, a ta mu umírala. Cestou se na něj tlačily zástupy.', 'L 8:43': 'Jedna žena, jež byla nemocna krvotokem dvanáct let a od nikoho nemohla býti uzdravena, ', 'L 8:44': 'přistoupila zezadu, dotkla se třásní jeho šatu, a najednou se jí krvotok zastavil.', 'L 8:45': 'Ježíš se otázal: „Kdo se mne to dotkl?“ Všichni zapírali a Petr řekl: „Pane,zástupy tě obklopují a na tebe se tisknou. ', 'L 8:46': 'Ale Ježíš řekl: „Někdo se mne dotkl. Já jsem pocítil, že ze mne vyšla moc.', 'L 8:47': 'Jakmile uviděla žena, že se to neutajilo, s třesením přistoupila, padla před něj a přede vším lidem vypravovala, pro kterou příčinu se ho dotkla a jak byla najednou vyléčena.', 'L 8:48': 'Řekl jí: „Dcero, tvá víra tě zachránila. Odejdi v pokoji!“', 'L 8:49': 'Když ještě mluvil, přišel kdosi od představeného synagogy a řekl mu: „Tvá dcera zemřela; neobtěžuj již mistra.“', 'L 8:50': 'Jakmile to Ježíš uslyšel, řekl mu: „Neboj se, jen věř, a bude zachráněna.“', 'L 8:51': 'Když přišel do domu, nedovolil, aby tam s ním někdo vešel kromě Petra, Jana a Jakuba spolu s otcem a matkou dítěte. ', 'L 8:52': 'Všichni plakali a naříkali nad ní, on však řekl: „Neplačte! Neumřela, ale spí!“', 'L 8:53': 'I vysmívali se mu, poněvadž věděli, že zemřela.', 'L 8:54': 'On však ji uchopil za ruku a zavolal: „Dítě, vstaň!“', 'L 8:55': 'I vrátil se její duch, a ona najednou vstala; poručil, aby jí dali jísti.', 'L 8:56': 'Její rodiče užasli, on však jim nařídil, aby nikomu neříkali, co se stalo.', 'L 9:1': 'Svolal si dvanáct učedníků, dal jim sílu a moc nade všemi démony a nemocmi, ', 'L 9:2': 'poslal je kázat království Boží a léčit', 'L 9:3': 'a řekl jim: „Nic si neberte na cestu, ani hůl, ani mošnu, ani chléb, ani peníze, ani dvě košile. ', 'L 9:4': 'Do kterého domu vejdete, tam zůstaňte a tamodtud vycházejte. ', 'L 9:5': 'Kteří vás nepřijmou, až budete z onoho města odcházeti, setřeste prach s nohou na svědectví proti nim.“ -', 'L 9:6': 'Vydali se tedy na cestu a procházeli vesnice, kázali evangelium a všude uzdravovali.', 'L 9:7': 'Tetrarcha Heródes uslyšel o všem, co se děje, a nevěděl, co si má mysliti, poněvadž někteří říkali, že Jan byl vzkříšen z mrtvých,', 'L 9:8': 'druzí, že se zjevil Eliáš, jiní, že vstal některý z dávných proroků. ', 'L 9:9': 'Heródes však řekl: „Jana jsem já sťal. Kdo je to, o kterém slyším takové věci?“, a snažil se uviděti jej.', 'L 9:10': 'Když se apoštolové vrátili, vypravovali mu, co všecko vykonali. I vzal je s sebou a odebral se stranou do města řečeného Betsaida.', 'L 9:11': 'Ale všecky zástupy, jak se o tom dověděly, ho následovaly. On je přivítal, mluvil k nim o království Božím a léčil ty, kdož potřebovali uzdravení.', 'L 9:12': 'Den se počal nachylovati. Dvanáct učedníků přistoupilo a řeklo mu: „Rozpusť zástup, ať jdou do okolních vesnic a statků, uchýlí se tam na noc a najdou si potravu, protože zde jsme na pustém místě.“', 'L 9:13': 'Odpověděl jim: „Dejte vy jim jísti!“ Řekli: „Nemáme víc než pět chlebů a dvě ryby, leda bychom my šli a nakoupili pokrmů pro všechen tento lid.“', 'L 9:14': 'Bylo jich ťotiž asi pět tisíc mužů. Řekl svým učedníkům: „Usaďte je v skupinách asi po padesáti.“', 'L 9:15': 'I učinili tak a usadili všecky.', 'L 9:16': 'On pak vzal těch pět chlebů a ty dvě ryby, vzhlédl k nebi, požehnal je, nalámal a dával učedníkům, aby předkládali zástupu.', 'L 9:17': 'I jedli a byli nasyceni všichni, a ještě sebrali toho, co jim zbylo, dvanáct košů drobtů.', 'L 9:18': 'Když se modlil v soukromí, byli s ním jeho učedníci a on se jich otázal: „Za koho mě zástupy pokládají?“', 'L 9:19': 'Jedni odpověděli: „Za Jana Křtitele“, druzí: „Za Eliáše“, jiní: „Že vstal některý z dávných proroků.“', 'L 9:20': 'Zeptal se jich: „A za koho mě pokládáte vy?“ Petr odpověděl: „Za Krista Božího.“', 'L 9:21': 'Pohrozil jim a rozkázal, aby to nikomu neříkali,', 'L 9:22': 'a dodal, že Syn člověka musí mnoho trpěti, býti potupen od starších, velekněží a zákoníků, býti zabit a třetího dne vzkříšen.', 'L 9:23': 'Všem pak řekl: „Chce-li kdo jíti za mnou, zapři se, vezmi na sebe každý den svůj kříž a následuj mne.', 'L 9:24': 'Neboť kdo by si chtěl zachrániti život, ztratí jej, kdo by ztratil svůj život pro mne, ten jej zachrání. ', 'L 9:25': 'Co prospěje člověku, kdyby sice získal celý svět, ale sebe ztratil nebo zhubil?', 'L 9:26': 'Kdo se stydí za mne a za má slova, za toho se také Syn člověka bude styděti, až přijde v slávě své a Otcově a svatých andělů.', 'L 9:27': 'Pravím vám pravdivě: Jsou někteří z těch, kdož tu stojí, kteří jistě neokusí smrti, dokud nespatří království Boží.“', 'L 9:28': 'Asi za osm dní po těchto řečech vzal Ježíš s sebou Petra, Jana a Jakuba a vystoupil na horu pomodlit se. ', 'L 9:29': 'Když se modlil, vzhled jeho tváře se proměnil a jeho oděv zářivě zbělel.', 'L 9:30': 'Hle, mluvili s ním dva muži; byli to Mojžíš a Eliáš,', 'L 9:31': 'ti se zjevili v záři a mluvili o jeho konci, jejž měl dovršiti v Jeruzalémě.', 'L 9:32': 'Petr a jeho druhové byli přemoženi spánkem. Když se probudili, uviděli jeho slávu a ty dva muže stojící s ním. ', 'L 9:33': 'Když se od něho ubírali pryč, řekl Petr Ježíšovi: „Pane, dobře je nám tu; uděláme tři stany, tobě jeden, Mojžíšovi jeden a Eliášovi jeden.“ Nevěděl, co mluví.', 'L 9:34': 'Když tak mluvil, udělal se oblak a zastínil je. Ulekli se, když se octli v oblaku.', 'L 9:35': 'I ozval se hlas z oblaku: „To je můj vyvolený Syn, poslouchejte ho!“', 'L 9:36': 'Když hlas zazněl, shledali, že Ježíš je sám. Oni umlkli a nikomu v oněch dnech nepověděli nic z toho, co viděli. ', 'L 9:37': 'Když následujícího dne sestupovali s hory, přišel mu naproti četný zástup. ', 'L 9:38': 'Hle, muž ze zástupu vykřikl: „Mistře, prosím tě, pohleď na mého syna, je můj jediný,', 'L 9:39': 'a hle, duch se ho zmocňuje, najednou křičí a lomcuje jím, až vypouští pěnu, stěží od něho odstupuje a umořuje ho.', 'L 9:40': 'Poprosil jsem tvé učedníky, aby jej vypudili, ale oni to nedovedli.“', 'L 9:41': 'Ježíš odpověděl: „Ó pokolení nevěřící a zvrácené! Jak dlouho ještě musím býti s vámi a míti s vámi trpělivost? Přiveď mi sem svého syna!“ ', 'L 9:42': 'Zrovna když přicházel, zalomcoval jím démon. Ježíš pohrozil tomu nečistému duchu, vyléčil dítě a odevzdal je otci. ', 'L 9:43': 'Všichni užasli nad velikostí Boží. Když se všichni divili všemu, co činil, řekl svým učedníkům:', 'L 9:44': '„Vpusťte si tato slova do uší: Syn člověka má býti vydán do rukou lidem.“', 'L 9:45': 'Ale oni tomu výroku nerozuměli, byl před nimi zahalen, aby ho nevnímali; ale báli se ho zeptati na ten výrok.', 'L 9:46': 'Vznikl mezi nimi spor o to, kdo z nich je vetší.', 'L 9:47': 'Ježíš poznal, oč se v duši prou, vzal dítě, postavil je vedle sebe ', 'L 9:48': 'a řekl jim: „Kdo přijme toto dítě v mém jménu, přijímá mne; kdo přijímá mne, přijímá toho, jenž mě poslal. Neboť kdo je nejmenší mezi všemi vámi, ten je veliký.“', 'L 9:49': 'Jan odpověděl: „Pane, viděli jsme člověka, jenž tvým jménem vypuzoval démony, a bránili jsme mu, protože s námi nechodí.“', 'L 9:50': 'Ježíš mu řekl: „Nebraňte mu! Neboť kdo není proti vám, je s vámi.“', 'L 9:51': 'Když se dovršovaly dni, kdy měl býti vzat vzhůru, rozhodl se, že se vydá na cestu do Jeruzaléma,', 'L 9:52': 'a poslal před sebou posly. Cestou vešli do samařské osady, aby pro něj vykonali přípravy,', 'L 9:53': 'ale tam ho nepřijali, protože se ubíral směrem do Jeruzaléma.', 'L 9:54': 'Jakmile to uviděli učedníci Jakub a Jan, řekli: „Pane, chceš, abychom řekli, aby oheň sestoupil s nebe a zhubil je?“', 'L 9:55': 'Obrátil se a pohrozil jim. ', 'L 9:56': 'I odebrali se do jiné osady.', 'L 9:57': 'Když se ubírali cestou, kdosi mu řekl: „Budu tě následovati, kamkoli půjdeš.“', 'L 9:58': 'Ježíš mu odpověděl: „Lišky mají doupata a nebeští ptáci hnízda, ale Syn člověka nemá kam položiti hlavu.“', 'L 9:59': 'Jinému řekl: „Následuj mne!“ On však odpověděl: „Dovol mi napřed odejíti a pochovati mého otce.“', 'L 9:60': 'Řekl mu: „Nech, ať mrtví pochovají své mrtvé. Ale ty jdi a zvěstuj království Boží.“', 'L 9:61': 'Ještě jiný mu řekl: „Budu tě následovati, pane, jen mi napřed dovol, abych se rozloučil doma s rodinou.“', 'L 9:62': 'Ježíš mu odpověděl: „Nikdo, kdo vloží ruku na pluh a ohlíží se zpět, není způsobilý pro království Boží.“', 'L 10:1': 'Potom určil Pán ještě jiných sedmdesát, poslal je po dvou před sebou do všech měst a míst, kam měl sám jíti, ', 'L 10:2': 'a řekl jim: „Žeň je bohatá, ale dělníků málo. Proste tedy Pána žně, aby poslal dělníky na svou žeň. ', 'L 10:3': 'Jděte! Hle, posílám vás jako ovce mezi vlky.', 'L 10:4': 'Neberte si měšec, ani mošnu, ani sandály. Cestou se nezdržujte pozdravy. ', 'L 10:5': 'Když vejdete někam do domu, řekněte napřed: »Pokoj tomuto domu!« ', 'L 10:6': 'Bydlí-li tam syn pokoje, spočine na něm váš pokoj, jinak se vrátí k vám.', 'L 10:7': 'V tom domě zůstaňte, jezte a pijte, co vám dají; neboť dělník jest hoden své mzdy, nepřecházejte z domu do domu. ', 'L 10:8': 'Když přijdete do některého města a přijmou vás tam, jezte, co vám předkládají, ', 'L 10:9': 'uzdravujte nemocné v něm a říkejte jim: »Království Boží je vám blízko.« ', 'L 10:10': 'Když vejdete do města a nepřijmou vás tam, vyjděte na jeho ulice a řekněte:', 'L 10:11': '»I ten prach, který se z města uchytil na našich nohou, střásáme proti vám. Ale jen to vězte, že království Boží je blízko.« ', 'L 10:12': 'Pravím vám, že Sodomě bude v onen den snesitelněji než takovému městu.', 'L 10:13': 'Běda tobě, Korozaim, běda tobě, Betsaido! Kdyby se v Tyru a v Sidónu byly udály mocné činy, které se dály ve vás, dávno by byly usedly v pytlovině a v popelu a kály se.', 'L 10:14': 'Však Tyru a Sidónu bude snesitelněji na soudu než vám.', 'L 10:15': 'Ty pak, Kafarnaum, nebylo jsi povýšeno až k nebi? - Až do pekla budeš sraženo!', 'L 10:16': 'Kdo poslouchá vás, poslouchá mne, kdo pohrdá vámi, pohrdá mnou.“', 'L 10:17': 'Těch sedmdesát se vrátilo s radostí. Říkali: „Pane, i démoni jsou nám podřízeni v tvém jménu.“', 'L 10:18': 'Odpověděl jim: „Patřil jsem na satana padajícího jako blesk z nebe. ', 'L 10:19': 'Hle, dal jsem vám sílu šlapati na hady a štíry a na veškerou moc nepřítelovu; naprosto nic vám neublíží.', 'L 10:20': 'Leč z toho se neradujte, že jsou vám podřízeni duchové, radujte se však, že vaše jména jsou vepsána v nebi.“', 'L 10:21': 'V té hodině zaplesal v Duchu svatém a řekl: „Velebím tě, Otče, Pane nebes i země, že jsi ukryl tyto věci před mudrci a rozumnými a zjevil jsi je nemluvňatům. Ano, Otče, velebím tě z toho, že jsi se tak u sebe rozhodl.', 'L 10:22': 'Všecko mi bylo svěřeno od mého Otce; nikdo nezná, kdo je to Syn, kromě Otce, a kdo je to Otec, kromě Syna a kromě toho, komu by to Syn chtěl zjeviti.“', 'L 10:23': 'Obrátil se k učedníkům a stranou jim řekl: „Blažené oči, které vidí, co vy vidíte.', 'L 10:24': 'Neboť vám pravím: Mnozí proroci a králové si přáli spatřiti, co vy vidíte, ale nespatřili, a uslyšeti, co vy slyšíte, ale neuslyšeli.“', 'L 10:25': 'Hle, jeden znalec zákona povstal, aby jej vyzkoušel, a řekl: „Mistře, co mám činiti, aby se mi dostalo údělem věčného života?“', 'L 10:26': 'Otázal se ho: „Co je psáno v zákoně? Jak tam čteš?“', 'L 10:27': 'Odpověděl: „Miluj svého Pána Boha z celého srdce, celou duší, celou silou i celou myslí a svého bližního jako sebe.“', 'L 10:28': 'Řekl mu: „Správně jsi odpověděl! To čiň, a budeš živ.“', 'L 10:29': 'On však se chtěl ospravedlniti a řekl Ježíšovi: „A kdo je můj bližní?“', 'L 10:30': 'Ježíš se ujal slova a odvětil: „Jeden člověk sestupoval z Jeruzaléma do Jericha a upadl mezi lupiče; ti jej svlékli, nadto ho zbili, nechali napolo mrtvého a odešli.', 'L 10:31': 'Náhodou sestupoval onou cestou nějaký kněz, a ač jej uviděl, šel mimo dál.', 'L 10:32': 'Stejně i levita přišel k tomu místu, a ač jej uviděl, šel mimo dál.', 'L 10:33': 'Jeden Samaritán však na své cestě přišel k němu, a jakmile jej uviděl, slitoval se,', 'L 10:34': 'přistoupil, obvázal mu rány, nalil oleje a vína, vyzdvihl jej na své zvíře, zavedl do hostince a pečoval o něj. ', 'L 10:35': 'Druhého dne pak vyňal dva denáry, dal je hostinskému a řekl: »Pečuj o něj, a co vynaložíš víc, já ti doplatím, až se budu vraceti.« - ', 'L 10:36': 'Který z těchto tří zdá se ti, že byl bližním tomu, jenž upadl mezi lupiče?“', 'L 10:37': 'On odpověděl: „Ten, který mu prokázal milosrdenství.“ Ježíš dodal: „Jdi i ty a čiň stejně!“', 'L 10:38': 'Když byli na cestě, vešel Ježíš do jedné osady. Nějaká žena, jménem Marta, jej přijala do domu. ', 'L 10:39': 'Měla sestru jménem Marii. Ta se usadila k nohám Páně a poslouchala jeho řeč.', 'L 10:40': 'Marta běhala sem tam samou úslužností. Konečně přistoupila a řekla: „Pane, je ti to jedno, že má sestra mne nechala samotnou sloužiti? Řekni jí přec, aby mi pomohla!“', 'L 10:41': 'Pán jí odpověděl: „Marto, Marto! Staráš se a znepokojuješ o mnoho věcí; ', 'L 10:42': 'jest potřebí jen málo, jen jednoho; Marie si totiž vybrala dobrý díl, jenž jí nebude odňat.“', 'L 11:1': 'Jednou se modlil na nějakém místě, a když ustal, řekl mu kterýsi z učedníků: „Pane, nauč nás modliti se, jako i Jan naučil své učedníky.“', 'L 11:2': 'Odpověděl jim: „Když se modlíte, říkejte: »Otče, svaté budiž Tvé jméno, přijď Tvé království;', 'L 11:3': 'náš denní chléb dávej nám denně', 'L 11:4': 'a odpusť nám naše hříchy, vždyť i my odpouštíme každému, kdo se proviňuje proti nám; a neuvoď nás v pokušení.«“', 'L 11:5': 'Řekl jim dále: „Kdo z vás bude míti přítele, a půjde k němu o půlnoci a řekl by mu: »Příteli, půjč mi tři bochníky chleba;', 'L 11:6': 'neboť přišel ke mně přítel z cesty, a já nemám, co bych mu předložil«;', 'L 11:7': 'onen však by mu z vnitřku odpověděl: „Neobtěžuj mne! Dveře jsou již zavřeny a mé děti se mnou jsou v posteli; nemohu vstát a dát ti.«', 'L 11:8': 'Pravím vám: I když nevstane a nedá mu proto, že jest jeho přítelem, přece pro jeho neodbytnost se zvedne a dá mu, čeho potřebuje.', 'L 11:9': 'A já vám pravím: Proste, a bude vám dáno; hledejte, a naleznete; tlucte, a bude vám otevřeno;', 'L 11:10': 'neboť každý, kdo prosí, dostává, kdo hledá, nalézá, a tomu, kdo tluče, bude otevřeno.', 'L 11:11': 'Když některého otce z vás poprosí syn o rybu, zdali mu místo ryby podá hada?', 'L 11:12': 'Nebo také, požádá-li o vejce, podá mu štíra?', 'L 11:13': 'Jestliže tedy vy, ač jste zlí, umíte svým dětem dávati dobré dary, oč spíš Otec z nebe dá Ducha svatého těm, kteří ho prosí!“', 'L 11:14': 'Vypuzoval démona, jenž byl němý. Jakmile ten démon vyšel, němý promluvil. Zástupy se podivily. ', 'L 11:15': 'Ale někteří z nich řekli: „Mocí Belzebula, vládce démonů, vypuzuje démony.“', 'L 11:16': 'Jiní pak jej chtěli zkoušeti a žádali od něho znamení z nebe. ', 'L 11:17': 'On poznal jejich myšlenky a řekl jim: „Každé království rozdělené proti sobě zpustne a dům proti domu padá. ', 'L 11:18': 'Kdyby i satan byl rozdělen sám proti sobě, jak obstojí jeho království? - to že říkáte, že já vyháním démony mocí Belzebulovou. ', 'L 11:19': 'Vyháním-li já démony mocí Belzebulovou, čí mocí je vyhánějí vaši synové? Proto oni budou vašimi soudci. ', 'L 11:20': 'Vyháním-li však démony prstem Božím, tedy přikvapilo na vás království Boží.', 'L 11:21': 'Hlídá-li silák ozbrojen svůj dvůr, jest jeho majetek v pokoji.', 'L 11:22': 'Přijde-li větší silák a přemůže ho, vezme mu zbroj, na niž spoléhal, a rozdá jeho kořist.', 'L 11:23': 'Kdo není se mnou, je proti mně, a kdo neshromažďuje se mnou, rozptyluje.', 'L 11:24': 'Když nečistý duch vyjde z člověka, prochází místa bez vody a hledá odpočinek; poněvadž ho nenajde, řekne si: »Vrátím se do svého domu, odkud jsem vyšel.«', 'L 11:25': 'Přijde, nalezne jej vydrhnutý a vyzdobený, ', 'L 11:26': 'tu jde a přibere si sedm jiných duchů horších, než je sám; ti vejdou a usídlí se tam, takže jsou poslední věci toho člověka horší než první.“', 'L 11:27': 'Když toto mluvil, nějaká žena ze zástupu vykřikla na něj hlasitě: „Blažený život, jenž tě nosil, a prsa, z nichž jsi ssál!“', 'L 11:28': 'On však odpověděl: „Spíše blaženi ti, kdož slyší slovo Boží a zachovávají je!“', 'L 11:29': 'Když se k němu shromažďovaly zástupy, počal mluviti: „Toto pokolení je zlé pokolení! Touží po znamení, ale nebude mu dáno znamení jiné než Jonášovo.', 'L 11:30': 'Jako totiž Jonáš byl znamením pro Ninivské, tak bude i Syn člověka pro toto pokolení. ', 'L 11:31': 'Královna jihu vstane, na soudu vedle mužů tohoto pokolení a odsoudí je; neboť přišla až od konce země, aby poslechla moudrost Šalomounovu; a hle, zde je něco víc než Šalomoun.', 'L 11:32': 'Ninivští se zvednou na soudu vedle tohoto pokolení a odsoudí je; neboť se káli po kázání Jonášově; a hle, zde je něco víc než Jonáš.', 'L 11:33': 'Nikdo, rozsvítí-li lampu, nepostaví ji do sklepa nebo pod nádobu, ale na svícen, aby ti, kdo vcházejí, viděli zář.', 'L 11:34': 'Lampou těla je tvé oko. Je-li tvé oko prosté, i celé tvé tělo je světlé; pakli je špatné, i tvé tělo je temné.', 'L 11:35': 'Hleď tedy, ať světlo v tobě není tmou.', 'L 11:36': 'Je-li celé tvé tělo světlé a nemá ani částky temné, bude celé světlé, jako by tě osvítila lampa jasem.“', 'L 11:37': 'Jakmile domluvil, požádal ho jeden farizeus, aby u něho posnídal. I vešel a usedl ke stolu.', 'L 11:38': 'Farizeus s podivem viděl, že se před jídlem napřed neumyl. ', 'L 11:39': 'Pán mu řekl: „Nu, vy farizeové, očišťujete zevnějšek číše a mísy, ale váš vnitřek je samý lup a zlo.', 'L 11:40': 'Nerozumní! Což ten, kdo učinil zevnějšek, neučinil také vnitřek? ', 'L 11:41': 'Raději čisťte, co jest uvnitř, a hle, pak je vám všecko čisté. - ', 'L 11:42': 'Ale běda vám, farizeové, že dáváte desátek z máty, z routy a ze všeliké zeleniny, ale nedbáte spravedlnosti a lásky Boží. Toto je nutno činiti, ale onoho nezanedbávat!', 'L 11:43': 'Běda vám, farizeové, že máte rádi přední místa v synagogách, a pozdravy na náměstích.', 'L 11:44': 'Běda vám, že jste jako neznatelné hroby, a lidé, když jdou přes ně, nic nevědí.“', 'L 11:45': 'Jeden znalec zákona mu odpověděl: „Mistře, když takto mluvíš, urážíš i nás!“', 'L 11:46': 'On mu řekl: „I vám, znalcům zákona, běda! Protože nakládáte lidem břemena těžko snesitelná, ale sami se těch břemen ani jedním prstem nedotknete.', 'L 11:47': 'Běda vám, že budujete náhrobky prorokům, ale vaši předkové je zabíjeli.', 'L 11:48': 'Vždyť tím sami jste svědky pro skutky svých předků a schvalujete je; neboť oni je zabíjeli, a vy budujete. ', 'L 11:49': 'Proto také pravila Boží Moudrost: »Pošlu k nim proroky a apoštoly, z nich některé zabijí a budou pronásledovati«,', 'L 11:50': 'takže vina za prolití krve všech proroků od stvoření světa bude přičtena tomuto pokolení, ', 'L 11:51': 'od krve Ábelovy až po krev Zachariáše, zahubeného mezi obětním oltářem a budovou chrámovou. Ano, pravím vám, bude přičtena tomuto pokolení.', 'L 11:52': 'Běda vám, znalci zákona, že jste si vzali klíč poznání; sami jste nevešli, a těm, kteří vcházejí, jste zabránili.“', 'L 11:53': 'Když tamodtud vyšel, počali zákoníci a farizeové hrozně na něj dotírati a zaplétati jej do řečí o mnohých věcech;', 'L 11:54': 'číhali, aby něco ulovili z jeho úst.', 'L 12:1': 'Zatím se shromáždil zástup desettisíců, takže na sebe šlapali; tu počal mluviti nejprve k svým učedníkům: „Mějte se na pozoru před kvasem farizeů, to jest pokrytectvím.', 'L 12:2': 'Nic není zahaleno tak, aby nebylo odhaleno, a nic tak tajno, aby nebylo poznáno.', 'L 12:3': 'Proto všecko, co jste řekli ve tmě, bude slyšeno ve světle, a co jste promluvili do ucha v komorách, bude hlásáno se střech.', 'L 12:4': 'Pravím vám, přátelé, nebojte se těch, kteří zabíjejí tělo a nadto již nemají nic, co by učinili.', 'L 12:5': 'Ukáži vám, koho se báti: bojte se toho, kdo, když zabije, má moc uvrhnouti do pekla. Ano, pravím vám, toho se bojte. ', 'L 12:6': 'Což nebývá pět vrabců prodáváno za dva asy? A přec ani na jednoho z nich Bůh nezapomíná.', 'L 12:7': 'I všecky vlasy na vaší hlavě jsou spočítány. Nebojte se! Máte větší cenu než mnoho vrabců.', 'L 12:8': 'Pravím vám: Ke každému, kdo se ke mne přizná před lidmi, k tomu se přizná i Syn člověka před anděly Božími;', 'L 12:9': 'kdo však mě zapře před lidmi, bude zapřen před anděly Božími.', 'L 12:10': 'Každému, kdo řekne slovo proti Synu člověka, bude odpuštěno, ale tomu, kdo se rouhá proti Duchu svatému, nebude odpuštěno. ', 'L 12:11': 'Až vás budou předváděti do synagog a k vrchnostem a mocnostem, nestarejte se, jak byste se hájili nebo co byste řekli;', 'L 12:12': 'neboť Duch svatý vás naučí v té hodině, co je nutno říci.“', 'L 12:13': 'Někdo ze zástupu mu řekl: „Mistře, řekni mému bratrovi, aby se se mnou rozdělil o dědictví!“', 'L 12:14': 'Odpověděl mu: „Člověče, kdo mě ustanovil za soudce nebo děliče nad vámi?“', 'L 12:15': 'Řekl jim dále: „Mějte se na pozoru a střežte se každého lakomství, neboť život člověka nezáleží v tom, že má něčeho v svém majetku nadbytek.“', 'L 12:16': 'Vypravoval jim pak podobenství: „Jednomu bohatému muži pole dobře urodilo.', 'L 12:17': 'I uvažoval sám u sebe: »Co mám dělat? Vždyť nemám, kam bych shromáždil své plodiny!«', 'L 12:18': 'I pomyslil si: »Toto učiním: strhnu své stodoly, vystavím větší a tam shromáždím všecko své obilí a své statky,', 'L 12:19': 'a řeknu své duši: Duše, máš mnoho statků uložených na mnoho let. Odpočívej, jez, pij, buď veselá!« ', 'L 12:20': 'Ale Bůh mu řekl: »Pošetilče, této noci požádají od tebe zpět tvou duši, a čí bude to, co jsi připravil?«', 'L 12:21': 'Tak je s tím, kdo sobě ukládá poklady, a není bohat pro Boha.“', 'L 12:22': 'Svým učedníkům dodal: „Proto vám pravím: nestarejte se o život, co budete jísti, ani o tělo, co budete oblékati. ', 'L 12:23': 'Vždyť život je víc než pokrm a tělo víc než oděv.', 'L 12:24': 'Všimněte si havranů, že nesejí ani nežnou, nemají komor ani stodol, a Bůh je živí. Oč větší cenu máte vy než ptáci!', 'L 12:25': 'Kdo z vás může svou starostlivostí přidati k svému věku jedinou píď? ', 'L 12:26': 'Jestliže tedy nedokážete ani nejmenší věci, co se staráte o ostatní?', 'L 12:27': 'Všimněte si lilií: nepředou, ani netkají, ale pravím vám: Ani Šalomoun v celé své nádheře nebyl oděn jako jedna z nich. ', 'L 12:28': 'Jestliže Bůh tak obléká trávu na poli, jež dnes tu je a zítra bývá hozena do peci, oč spíše vás! Jak málo víry máte!', 'L 12:29': 'Neusilujte o to, co budete jísti a píti, a neznepokojujte se;', 'L 12:30': 'o vše to usilují světští pohané; vždyť váš Otec ví, že toho potřebujete.', 'L 12:31': 'Jen usilujte o jeho království, a toto vám bude přidáno.', 'L 12:32': 'Neboj se, malé stádečko! Bůh rozhodl dáti vám království. ', 'L 12:33': 'Prodejte svůj majetek a rozdejte jej v almužnách; udělejte si měšce, které nevetšejí, získejte si poklad, který se nevyčerpá, v nebi, kam se zloděj nepřiblíží a kde mol nekazí. ', 'L 12:34': 'Neboť, kde je váš poklad, tam bude i vaše srdce.', 'L 12:35': 'Mějte bedra přepásána a lampy hořící', 'L 12:36': 'a buďte podobni lidem, kteří očekávají svého pána, kdy se vrátí ze svatby, aby mu otevřeli, až přijde a zatluče. ', 'L 12:37': 'Blaženi služebníci, které pán při příchodu nalezne bdící. Vpravdě vám pravím: Přepásá se, posadí je ke stolu, pak přistoupí a bude je obsluhovati.', 'L 12:38': 'A kdyby přišel o druhé noční hlídce neb o třetí a nalezl je tak, blaženi jsou. ', 'L 12:39': 'To přec chápete: kdyby hospodář věděl, v kterou hodinu přijde zloděj, nedopustil by si prokopati dům. ', 'L 12:40': 'I vy buďte připraveni, neboť Syn člověka přijde v hodinu, v kterou se toho nenadějete.“', 'L 12:41': 'Petr se ho otázal: „Pane, říkáš toto podobenství pro nás či také pro všecky?“', 'L 12:42': 'Pán mu odpověděl: „Kdo je věrný a rozumný správce, jejž pán ustanoví nad svým služebnictvem, aby jim v pravý čas dával příděl pokrmu?', 'L 12:43': 'Blažený služebník, jejž pán při svém příchodu nalezne, že tak činí. ', 'L 12:44': 'Vpravdě vám pravím, že jej ustanoví nad celým svým majetkem. ', 'L 12:45': 'Jestliže by si však onen služebník u sebe řekl: »Můj pán dlouho nejde«, a začal by bíti čeledíny a děvečky, jísti, píti a opíjeti se,', 'L 12:46': 'přijde pán onoho služebníka v den, v který nečeká, a v hodinu, o které neví, a rozsekne ho a určí mu stejný úděl jako nevěrným.', 'L 12:47': 'Služebník, který zná vůli svého pána a přece nic nepřipraví a neučiní podle jeho vůle, dostane mnoho ran;', 'L 12:48': 'který však nezná a činí to, co zasluhuje ran, dostane jich méně. Od každého, komu bylo mnoho dáno, bude mnoho vyhledáváno, a komu mnoho svěřili, od toho mnoho požádají.', 'L 12:49': 'Přišel jsem vrhnout oheň na zemi, a jak bych si přál, aby již vzplanul!', 'L 12:50': 'Mám podstoupiti křest, a jak jsem stísněn, než se dokoná!', 'L 12:51': 'Myslíte, že jsem tu proto, abych dal na zemi pokoj? Ne, pravím vám, ale rozdělení;', 'L 12:52': 'neboť od nynějška bude v domě pět lidí, všichni rozděleni: tři proti dvěma a dva proti třem, ', 'L 12:53': 'otec proti synovi a syn proti otci, matka proti dceři a dcera proti matce, tchyně proti snaše a snacha proti tchyni.“', 'L 12:54': 'Zástupům pak řekl: „Kdykoliv uvidíte mrak vystupující na západě, hned říkáte, že přijde déšť, a bývá tak;', 'L 12:55': 'jakmile vane jižní vítr, říkáte, že bude vedro, a bývá.', 'L 12:56': 'Pokrytci! Tvářnost země a nebes dovedete posuzovati; jak to, že nedovedete posouditi tuto dobu?', 'L 12:57': 'Proč i sami od sebe nerozsuzujete, co je správné?', 'L 12:58': 'Když jdeš se svým protivníkem k vladařovi, na cestě se vynasnaž s ním vyrovnati, aby tě nevlekl k soudcovi, a soudce by tě vydal vykonavateli, a vykonavatel by tě uvrhl do žaláře. ', 'L 12:59': 'Pravím ti, nevyjdeš tamodtud, dokud nezaplatíš poslední haléř.“', 'L 13:1': 'V té době přišli mu někteří lidé vypravovat o Galilejských, jejichž krev Pilát smísil s jejích obětmi.', 'L 13:2': 'Odpověděl jim: „Myslíte, že ti Galilejští byli větší hříšníci než všichni ostatní Galilejští, když tolik vytrpěli?', 'L 13:3': 'Ne, pravím vám, ale, nebudete-li se káti, všichni stejně zahynete.', 'L 13:4': 'Neb oněch osmnáct, na něž padla věž v Siloe a jež zabila, myslíte, že byli větší vinníci než všichni ostatní obyvatelé Jeruzaléma?', 'L 13:5': 'Ne, pravím vám, ale, nebudete-li se káti, všichni rovněž zahynete.“', 'L 13:6': 'Vypravoval toto podobenství: „Kdosi měl fík vsazený na své vinici a přisel hledat na něm ovoce, ale nenalezl.', 'L 13:7': 'I řekl vinařovi: »Hle, již tři léta uplynula od té doby, co přicházím hledat ovoce na tomto fíku, ale nenalézám. Vysekni jej! Proč i tu zemi moří?«', 'L 13:8': 'On však mu odpověděl: »Pane, nech jej ještě tento rok, až jej okopám a pohnojím,', 'L 13:9': 'ponese-li snad ovoce příště; pakli ne, vysekneš jej«.“', 'L 13:10': 'Jednou v sobotu učil v synagoze. ', 'L 13:11': 'Hle, nějaká žena tam měla ducha nemoci již osmnáct let, byla zkřivená a nemohla se vůbec vzpřímiti.', 'L 13:12': 'Jakmile ji Ježíš uviděl, zavolal ji a řekl jí: „Ženo, jsi zproštěna své nemoci,“', 'L 13:13': 'a položil na ni ruce; ona se najednou narovnala a velebila Boha.', 'L 13:14': 'Představeného synagogy mrzelo, že Ježíš provedl uzdravení v sobotu, ujal se slova a řekl zástupu: „Je šest dní, kdy se má pracovati; v těch tedy přicházejte a dávejte se uzdravovati, ale ne v den sobotní.“', 'L 13:15': 'Pán mu odpověděl: „Vy pokrytci! Neodvazuje každý z vás i svého vola neb osla od žlabu v sobotu a nevodí ho napojit?', 'L 13:16': 'Ale tato žena, jež je dcerou Abrahamovou a kterou satan poutal, hle, již osmnáct let, neměla být osvobozena od toho pouta v den sobotní?“', 'L 13:17': 'Když takto mluvil, všichni jeho odpůrcové se zastyděli, a celý zástup se radoval ze všech slavných činů, které konal.', 'L 13:18': 'Řekl: „Čemu je podobno království Boží a k čemu je připodobním? ', 'L 13:19': 'Je podobno zrnu hořčičnému, které člověk vzal a vrhl do své i zahrady; i vyrostlo a stalo se stromem, a nebeští ptáci se uhnízdili v jeho větvích.“', 'L 13:20': 'Dále řekl: „K čemu připodobním království Boží?', 'L 13:21': 'Je podobno kvasu, jejž žena vzala a zadělala do tří měřic mouky, až všecko bylo prokvašeno.“', 'L 13:22': 'Potom procházel městy a vesnicemi, učil a ubíral se do Jeruzaléma. ', 'L 13:23': 'Kdosi mu řekl: „Pane, jest jen málo lidí, kteří mají býti spaseni?“ Odpověděl mu:', 'L 13:24': '„Usilujte vejíti těsnými dveřmi, neboť mnozí, pravím vám, budou hledati, aby vešli, ale nedovedou.', 'L 13:25': 'Jakmile se hospodář zdvihne a zavře dveře a vy budete státi venku a začnete tlouci na dveře a říkati: »Pane, otevři nám!«, odpoví vám: »Neznám vás, odkud jste.« ', 'L 13:26': 'Tu vy začnete říkati: »Vždyť jsme s tebou jedli a pili a učil jsi na našich ulicích!« ', 'L 13:27': 'Ale on vám odpoví: »Nevím, odkud jste; odstupte ode mne všichni pachatelé křivdy!«', 'L 13:28': 'Tam bude pláč a skřípání zubů, až uvidíte Abrahama, Izáka, Jákoba a všechny proroky v království Božím, sebe však vyvržené ven.', 'L 13:29': 'Přijdou lidé od východu a od západu, od severu a od jihu a budou hodovati v království Božím.', 'L 13:30': 'Hle, někteří poslední budou prvními a někteří první posledními.“', 'L 13:31': 'V té hodině přistoupili někteří farizeové a řekli mu: „Rychle odtud odejdi, protože Heródes tě chce zabíti.“', 'L 13:32': 'Odpověděl jim: „Jděte a řekněte té lišce: »Hle, já vypuzuji démony a léčím ještě dnes a zítra, a třetího dne končím.', 'L 13:33': 'Leč musím dnes, zítra a následujícího dne jíti dál, protože není možno, aby prorok zahynul jinde než v Jeruzalémě.“', 'L 13:34': '„Jeruzaléme, Jeruzaléme! Ty vraždíš proroky a kamenuješ ty, kdo k tobě jsou posíláni. Kolikrát jsem si přál shromážditi tvé děti jako kvočna svá kuřátka pod křídla, ale vy jste nechtěli.', 'L 13:35': 'Hle, váš dům je zanechán vám. Pravím vám, již mne neuvidíte, dokud nenastane den, kdy řeknete: »Požehnaný, který přichází ve jménu Páně«!“ ', 'L 14:1': 'Když vstoupil v sobotu do domu jednoho z farizejských předních mužů, aby pojedl chleba, číhali na něj. ', 'L 14:2': 'Hle, před ním byl nějaký člověk vodnatelný. ', 'L 14:3': 'Ježíš se ujal slova a řekl znalcům zákona a farizeům: „Jest dovoleno uzdraviti někoho v sobotu čili nic?“ ', 'L 14:4': 'Ale oni mlčeli. I ujal se ho, vyléčil a propustil jej. ', 'L 14:5': 'Jim pak řekl: „Kdo z vás, kdyby váš syn anebo vůl spadl do studny, by ho hned nevytáhl třeba v den sobotní?“', 'L 14:6': 'Na to mu nedovedli odpověděti.', 'L 14:7': 'Pozvaným pověděl podobenství, když pozoroval, jak si vybírali přední místa: ', 'L 14:8': '„Budeš-li od někoho pozván na svatbu, nesedej si na přední místo, aby snad nebyl od něho pozván někdo vzácnější,', 'L 14:9': 'a aby ten, který pozval tebe i jej, nepřišel a neřekl ti: »Postup své místo tomuto!« Tu bys s potupou začal míti poslední místo.', 'L 14:10': 'Ale když budeš pozván, jdi a sedni si na poslední místo, aby, přijde-li ten, který tě pozval, ti řekl: »Příteli, poposedni výše!« Tu ti vzejde čest přede všemi hosty.', 'L 14:11': 'Neboť každý, kdo se povyšuje, bude ponížen, a kdo se ponižuje, bude povýšen.“', 'L 14:12': 'Promluvil také k tomu, který jej pozval: „Pořádáš-li oběd nebo večeři, nezvi jen svých přátel ani svých bratří, ani svých příbuzných, ani bohatých sousedů, aby tě i oni vzájemně zvali a abys měl odměnu.', 'L 14:13': 'Ale, strojíš-li pohoštění, pozvi žebráky a mrzáky, chromé, slepé,', 'L 14:14': 'a budeš blažen, poněvadž nemají čím ti odplatiti, neboť bude ti odplaceno při vzkříšení spravedlivých.“', 'L 14:15': 'Když to uslyšel jeden z hostů, řekl mu: „Blažený, kdo jí chléb v království Božím!“', 'L 14:16': 'Odpověděl mu: „Jeden člověk pořádal velikou večeři a pozval mnoho hostů.', 'L 14:17': 'V hodinu večeře poslal svého služebníka, aby vyřídil pozvaným: »Pojďte, již je připraveno.« ', 'L 14:18': 'I počali se hned všichni vymlouvati. První mu odpověděl: »Koupil jsem pole a musím se jít na ně podívat. Prosím tě, omluv mě.«', 'L 14:19': 'Druhý řekl: »Koupil jsem pět spřežení volů a jdu je vyzkoušet. Prosím tě, omluv mě.«', 'L 14:20': 'A jiný řekl: »Oženil jsem se, a proto nemohu přijíti.«', 'L 14:21': 'Když se služebník vrátil, oznámil to pánovi. I rozhněval se pán domu a řekl služebníkovi: »Vyjdi rychle na náměstí a na ulice města a přiveď sem žebráky a mrzáky, chromé a slepé.«', 'L 14:22': 'I oznámil služebník: »Pane, stalo se, co jsi přikázal, a ještě je místo.« ', 'L 14:23': 'A pán řekl služebníkovi: »Vyjdi na cesty a za hradby a přinuť vejíti, aby můj dům byl plný. ', 'L 14:24': 'Neboť prohlašuji vám: Nikdo z oněch pozvaných neokusí mé večeře«.“', 'L 14:25': 'Ubíraly se s ním četné zástupy; i obrátil se k nim a řekl: ', 'L 14:26': '„Přichází-li někdo ke mně a nemá v nenávisti svého otce, svou matku, ženu, děti, bratří a sestry, ano i svůj vlastní život, nemůže býti mým učedníkem.“', 'L 14:27': '„Kdo chce jíti za mnou a nenese svůj kříž, nemůže býti mým učedníkem.“', 'L 14:28': '„Neboť kdo z vás, maje úmysl stavěti věž, nesedne si napřed a nespočítá náklad, má-li na dokončení? - ', 'L 14:29': 'aby snad, položil-li by základ a nemohl to dodělati, všichni, kteří to vidí, se mu nepočali smáti:', 'L 14:30': '»Tenhle člověk začal stavěti, ale nemohl to dodělati!«', 'L 14:31': 'Nebo který král, vypravující se do války, aby se srazil s druhým králem, se napřed neposadí a neporadí, zdali je s to, aby se se svými desíti tisíci střetl s druhým, který proti němu táhne s dvaceti tisíci?', 'L 14:32': 'Není-li však s to, tedy, dokud je ještě daleko, pošle poselství a zeptá se na podmínky míru. ', 'L 14:33': 'Tak tedy žádný z vás, kdo se nerozžehná se vším, co má, nemůže býti mým učedníkem.“', 'L 14:34': '„Dobrá je zajisté sůl; jestliže však sůl pozbude chuti, čím jí bude dodáno kořenivé chuti? ', 'L 14:35': 'Ani do země, ani do hnojiště není vhodná; vyhazují ji ven. - Kdo má uši, aby slyšel, poslouchej!“', 'L 15:1': 'Blížili se k němu samí celníci a hříšnici, aby ho poslouchali. ', 'L 15:2': 'Farizeové však a zákoníci reptali: „Tento člověk přijímá hříšníky a jí s nimi.“', 'L 15:3': 'I pověděl jim toto podobenství:', 'L 15:4': '„Kdo z vás, když má sto ovec a jednu z nich ztratí, nezanechá těch devětadevadesát na poušti a nepůjde za ztracenou, až ji nalezne?', 'L 15:5': 'A když ji nalezne, vloží si ji na ramena s radostí,', 'L 15:6': 'a přijda domů, svolá přátele a sousedy a řekne jim: »Radujte se se mnou, neboť jsem nalezl svou ztracenou ovci.«', 'L 15:7': 'Pravím vám, že tak bude radost v nebi z jednoho hříšníka kajícího větší než z\xa0devětadevadesáti spravedlivých, kteří nepotřebují pokání.', 'L 15:8': 'Která žena mající deset drachem, když by ztratila jednu drachmu, nezapálí lampu, nevymete dům a nehledá bedlivě, až ji nalezne? ', 'L 15:9': 'A když ji nalezne, svolá přítelkyně a sousedky a řekne: »Radujte se se mnou, neboť jsem nalezla drachmu, kterou jsem ztratila.« ', 'L 15:10': 'Tak, pravím vám, bývá radost u andělů Božích z jediného kajícího hříšníka.“', 'L 15:11': 'Dále řekl: „Nějaký člověk měl dva syny. ', 'L 15:12': 'Mladší z nich řekl otci: »Otče, dej mi díl statku, který na mne připadá.« On pak jim rozdělil statek. - ', 'L 15:13': 'Po nemnohých dnech sebral mladší syn všecko, odstěhoval se do vzdálené krajiny a tam rozplýtval svůj majetek rozmařilým životem. ', 'L 15:14': 'Když pak všecko utratil, nastal veliký hlad po oné krajině, a on počal míti nouzi.', 'L 15:15': 'I šel a chytil se jednoho občana oné krajiny, a ten jej poslal na své pole pást vepře.', 'L 15:16': 'I dychtil naplniti si žaludek plody, které jedli vepři, ale nikdo mu jich nedával. ', 'L 15:17': 'Vzpamatoval se a řekl: »Kolik nádeníků mého otce má nadbytek chleba, já však zde hynu hladem! ', 'L 15:18': 'Vydám se na cestu k svému otci a řeknu mu: »Otče, zhřešil jsem proti nebi i před tebou;', 'L 15:19': 'nejsem již hoden nazývati se tvým synem; učiň mě jedním ze svých nádeníků.« ', 'L 15:20': 'I vydal se na cestu a šel k svému otci. Když byl ještě daleko, spatřil jej otec, slitoval se nad ním, přiběhl, vrhl se mu kolem krku a zlíbal jej.', 'L 15:21': 'Syn mu řekl: »Otče zhřešil jsem proti nebi i před tebou, nejsem už hoden nazývati se tvým synem.« ', 'L 15:22': 'Otec však rozkázal svým služebníkům: »Rychle přineste nejlepší roucho a oblecte jej, dejte mu na ruku prsten a sandály na nohy;', 'L 15:23': 'přiveďte vykrmené tele, zabijte je, a budeme jísti a radovati se,', 'L 15:24': 'že tento můj syn byl mrtev a ožil, ztratil se a byl nalezen.« I počali se radovati. - ', 'L 15:25': 'Jeho starší syn byl na poli. Když se vracel a přiblížil k domu, uslyšel hudbu a tanec.', 'L 15:26': 'Zavolal si jednoho ze služebníků a ptal se ho, co to je.', 'L 15:27': 'On mu odpověděl: »Tvůj bratr přišel, i dal zabíti tvůj otec vykrmené tele, že jej zase dostal zdravého.« -', 'L 15:28': 'I rozhněval se a nechtěl vejíti. Jeho otec však vyšel a domlouval mu. ', 'L 15:29': 'Ale on odpověděl otci: »Hle, tolik let ti sloužím, nikdy jsem nepřestoupil tvého rozkazu, ale mně jsi nikdy nedal ani kůzle, abych se poradoval se svými přáteli.', 'L 15:30': 'Když se však vrátil tenhle tvůj syn, který projedl tvůj majetek s nevěstkami, dal jsi mu zabíti vykrmené tele.«', 'L 15:31': 'On mu odpověděl: »Dítě, ty jsi stále se mnou a všecko, co je mé, je tvé. ', 'L 15:32': 'Ale veseliti se a radovati se bylo nutno, poněvadž tento tvůj bratr byl mrtev a ožil, ztratil se a byl nalezen«.“', 'L 16:1': 'Řekl také svým učedníkům: „Byl jeden bohatý člověk, který měl správce a ten byl u něho udán, jako by rozhazoval jeho majetek.', 'L 16:2': 'I zavolal ho a řekl mu: »Co to slyším o tobě? Slož účty ze svého správcovství! Neboť již nemůžeš býti správcem.« ', 'L 16:3': 'Správce si pomyslil: »Co budu dělat, když mi můj pán odnímá správcovství? Kopati nedovedu, žebrati se stydím.', 'L 16:4': 'Vím, co udělám, aby mě, až budu svržen se správcovství, přijali do svých domů.«', 'L 16:5': 'I zavolal si dlužníky svého pána, každého zvlášť, a řekl prvnímu: »Kolik jsi dlužen mému pánovi?« Ten mu odpověděl: »Sto věder oleje.«', 'L 16:6': 'On mu řekl: »Vezmi své zápisy, sedni rychle a napiš padesát.« ', 'L 16:7': 'Pak řekl druhému: »Kolik jsi ty dlužen?« Odpověděl: »Sto měřic žita.« Řekl mu: »Vezmi své zápisy napiš osmdesát.« - ', 'L 16:8': 'I pochválil pán nepoctivého správce, že učinil rozumně. Vždyť děti tohoto věku jsou rozumnější, než děti světla vzhledem k svému pokolení.', 'L 16:9': 'A já vám pravím: Získávejte si přátele z nepoctivého mamonu, aby vás, až pomine, přijali do věčných příbytků.“', 'L 16:10': '„Kdo je věrný v nejmenší věci, je věrný také ve velké, a kdo je i v nejmenší věci nepoctivý, je nepoctivý také ve velké.', 'L 16:11': 'Jestliže jste tedy nebyli věrní v nepoctivém mamonu, kdo vám svěří pravé bohatství? ', 'L 16:12': 'Jestliže jste nebyli věrní v cizím, kdo vám dá vaše vlastní!“', 'L 16:13': '„Žádný čeledín nemůže sloužiti dvěma pánům; buď totiž jednoho bude nenáviděti a druhého milovati, nebo jednomu dá přednost a druhým pohrdne. Nemůžete sloužiti Bohu a mamonu.“', 'L 16:14': 'To všecko slyšeli farizeové, kteří měli rádi peníze, a vyšklebovali se mu.', 'L 16:15': 'I řekl jim: „Vy se děláte spravedlivými před lidmi, ale Bůh zná vaše srdce, protože, co je před lidmi vysoké, je před Bohem ohavností.“', 'L 16:16': '„Zákon a proroci trvali až do Jana. Od té doby se zvěstuje království Boží, a každý se do něho dere.', 'L 16:17': 'Ale je snadnější, aby pominulo nebe a země, než aby padl jediný háček ze zákona.“', 'L 16:18': '„Každý, kdo se rozvádí se svou ženou a ožení s jinou, dopouští se cizoložství, a kdo se žení s rozvedenou od muže, dopouští se cizoložství.', 'L 16:19': '„Byl jeden bohatý člověk, oblékal se do šarlatu a kmentu a denně skvěle hodoval. ', 'L 16:20': 'Jeden žebrák pak, jménem Lazar, léhal u jeho vrat plný vředů', 'L 16:21': 'a toužil se nasytiti z toho, co padalo s boháčova stolu. Ale psi přicházeli a lízali mu vředy. - ', 'L 16:22': 'Žebrák umřel a byl odnesen od andělů do náručí Abrahamova. Umřel pak i boháč a byl pohřben;', 'L 16:23': 'když zdvihl v pekle v trápení oči, viděl zdáli Abrahama a Lazara v jeho náručí.', 'L 16:24': 'I zvolal: »Otče Abrahame, smiluj se nade mnou a pošli Lazara, ať vnoří konec svého prstu do vody a svlaží mi jazyk, neboť se mučím v tomto plameni.«', 'L 16:25': 'Abraham odpověděl: »Dítě, vzpomeň si, že jsi dostal své dobré již v životě, a Lazar stejně zlé. Nyní pak on se raduje, a ty se mučíš. ', 'L 16:26': 'A při tom všem: mezi námi a vámi jest pevně položena veliká propast, aby ti, kteří chtějí odtud přejíti k vám, nemohli, ani aby tamodtud nepřekročili k nám.« -', 'L 16:27': 'I řekl boháč: »Prosím tě tedy, otče, abys jej poslal do domu mého otce;', 'L 16:28': 'mám totiž pět bratrů, ať jim vydá svědectví, aby i oni nepřišli do tohoto místa trápení.« ', 'L 16:29': 'Abraham mu odpověděl: »Mají Mojžíše a proroky. Nechť jich poslouchají.«', 'L 16:30': 'On řekl: »Ne, otče Abrahame! Ale kdyby k nim přišel někdo z mrtvých, budou činiti pokání«.', 'L 16:31': 'Odpověděl mu: »Neposlouchají-li Mojžíše a proroků, nedají se přesvědčiti, ani kdyby někdo vstal z mrtvých«.“', 'L 17:1': 'Ježíš řekl svým učedníkům: „Jest nemožno, aby nepřišly svody ke zlému, ale běda člověku, skrze kterého přicházejí. ', 'L 17:2': 'Lépe by mu bylo, aby mu byl vložen mlýnský kámen na krk a aby byl vržen do moře, než aby způsobil pohoršení jednomu z těchto malých. ', 'L 17:3': 'Mějte se na pozoru!“ „Zhřeší-li tvůj bratr, pokárej ho, a kaje-li se, odpusť mu.', 'L 17:4': 'I když by sedmkrát za den zhřešil a sedmkrát se k tobě obrátil řka: »Kaji se«, odpustíš mu.“', 'L 17:5': 'Apoštolové řekli Pánu: „Dej nám více víry!“', 'L 17:6': 'Pán odpověděl: „Kdybyste měli víru jako zrno hořčičné, mohli byste říci této moruši: »Vykořeň se a přesaď se do moře«, a poslechla by vás.“', 'L 17:7': '„Kdo z vás, který má otroka orajícího nebo pasoucího, řekne mu, když se vrátíš s pole: »Hned pojď a sedni si ke stolu!«?', 'L 17:8': 'Neřekne mu spíše: »Přichystej mi něco k večeři, opásej se a posluhuj mi, až se najím a napiji; a potom budeš jíst a pít ty«? ', 'L 17:9': 'Zdali děkuje otrokovi, že učinil, co mu bylo nařízeno? -', 'L 17:10': 'Tak i vy, učiníte-li všecko, co vám bylo nařízeno, říkejte: »Jsme již nepotřební služebníci. Učinili jsme jen, co jsme byli povinni učiniti«.“', 'L 17:11': 'Když se ubíral do Jeruzaléma a procházel mezi Samarií a Galileou, ', 'L 17:12': 'vcházel do nějaké osady, a tu se s ním setkalo deset malomocných; stáli opodál ', 'L 17:13': 'a vzkřikli: „Ježíši, Pane, smiluj se nad námi!“', 'L 17:14': 'Jakmile je uviděl, řekl jim: „Jděte a ukažte se kněžím.“ Když odcházeli, byli očištěni. ', 'L 17:15': 'Jeden z nich, jakmile uviděl, že je vyléčen, vrátil se, mocným hlasem velebil Boha,', 'L 17:16': 'padl na tvář k jeho nohám a děkoval mu. Byl to Samaritán. ', 'L 17:17': 'I řekl Ježíš: „Nebylo očištěno všech deset? Kde je těch devět? ', 'L 17:18': 'Žádný se nenašel, aby se vrátil a vzdal čest Bohu, kromě tohoto cizince?“', 'L 17:19': 'A dodal k němu: „Vstaň a odejdi. Tvá víra tě zachránila.“', 'L 17:20': 'Když se ho farizeové otázali, kdy že přijde království Boží, odpověděl jim: „Království Boží nepřichází tak, abyste to pozorovali;', 'L 17:21': 'nikdo neřekne: »Hle, zde jest«, nebo: »Tam!« Hle, vždyť království Boží je již mezi vámi!“', 'L 17:22': 'Učedníkům pak řekl: „Přijdou dni, kdy budete toužiti, abyste spatřili jeden ze dnů Syna člověka, ale nespatříte.', 'L 17:23': 'Řeknou vám: »Hle, tam! Hle, zde!« Ale neodcházejte a neběhejte za ním. ', 'L 17:24': 'Neboť jako blesk blýskající se září z jedné končiny pod nebem do jiné končiny pod nebem, tak bude Syn člověka v svůj den. ', 'L 17:25': 'Ale napřed musí mnoho vytrpěti a potupen býti od tohoto pokolení. ', 'L 17:26': 'Jako se stalo za dnů Noemových, tak bude také ve dnech Syna člověka: ', 'L 17:27': 'jedli, pili, ženili a vdávali se, až do toho dne, kdy Noe vešel do korábu, a přišla potopa a zničila všecky. ', 'L 17:28': 'Stejně, jako se stalo za dnů Lotových: jedli, pili, kupovali, prodávali, sázeli, stavěli;', 'L 17:29': 'v den pak, kdy Lot vyšel ze Sodomy, pršel oheň a síra s nebe a zničila všecky.', 'L 17:30': 'Zrovna tak bude v den, kdy se zjeví Syn člověka. ', 'L 17:31': 'V onen den, kdo bude na střeše a má své nádobí v domě, ať nesestupuje, aby si je vzal, a stejně, kdo bude na poli, ať se nevrací k tomu, co je za ním.', 'L 17:32': 'Vzpomeňte si na Lotovu ženu!', 'L 17:33': 'Kdo by si usiloval zabezpečiti život, ztratí jej, a kdo by jej ztratil, udrží jej na živu. ', 'L 17:34': 'Pravím vám: Oné noci budou dva muži na jednom loži, jeden bude přijat a druhý ponechán. ', 'L 17:35': 'Dvě ženy budou společně mlíti, jedna bude přijata, druhá ponechána.“ ', 'L 17:36': '-0', 'L 17:37': 'Zeptali se ho: „Kde, pane?“ Odpověděl jim: „Kde je mrtvola, tam se k tomu shromáždí i supi.“', 'L 18:1': 'Vypravoval jim také podobenství o tom, že je nutno stále se modliti bez omrzení:', 'L 18:2': '„Byl soudce v jednom městě, který se Boha nebál ani lidí nestyděl. ', 'L 18:3': 'Byla pak v onom městě vdova, která k němu chodila a říkala: »Zjednej mi spravedlnost proti mému odpůrci.«', 'L 18:4': 'Ale on po dlouhý čas nechtěl. Potom však si řekl: »I když se Boha nebojím, ani lidí nestydím,', 'L 18:5': 'přece, poněvadž mě tato vdova obtěžuje, zjednám jí spravedlnost, aby na konec nepřišla a nezpoličkovala mne«.“', 'L 18:6': 'Pán pak dodal: „Slyšte, co praví nespravedlivý soudce! ', 'L 18:7': 'A Bůh by nezjednal spravedlnosti svým vyvoleným, kteří ve dne v noci k němu volají? A je váhavý při nich?', 'L 18:8': 'Pravím vám, že jim zjedná spravedlnost rychle. Leč, až přijde Syn člověka, zdali nalezne víru na zemi?“', 'L 18:9': 'Řekl také k některým lidem, kteří na sebe spoléhali, že jsou spravedliví, a ostatními pohrdali, toto podobenství:', 'L 18:10': '„Dva lidé vstoupili do svatyně, aby se pomodlili, jeden byl farizeus a druhý celník.', 'L 18:11': 'Farizeus se postavil a takto se u sebe modlil: »Bože, děkuji ti, že nejsem jako ostatní lidé, lupiči, nepoctivci, cizoložníci, neb i jako tento celník.', 'L 18:12': 'Postím se dvakrát za týden, dávám desátky ze všeho, co vydělávám.«', 'L 18:13': 'Celník však stál opodál a nechtěl ani pozdvihnouti očí k nebi, ale bil se v prsa řka: »Bože, smiluj se nade mnou hříšným!«', 'L 18:14': 'Pravím vám: Tento odešel domů ospravedlněn spíše než onen; neboť každý, kdo se povyšuje, bývá ponížen, kdo se však ponižuje, bývá povýšen.“', 'L 18:15': 'Přinášeli mu děti, aby se jich dotýkal. Jakmile to uviděli učedníci, hrozili jim.', 'L 18:16': 'Ježíš však je zavolal k sobě a řekl: „Nechte děti přicházeti ke mne a nebraňte jim, neboť takovým náleží království Boží.', 'L 18:17': 'Vpravdě vám pravím: Kdo nepřijme království Boží jako dítě, jistě do něho nevejde.“', 'L 18:18': 'Otázal se ho jeden přední muž: „Dobrý mistře, co mám činiti, aby se mi dostalo podílu ve věčném životě?“', 'L 18:19': 'Ježíš mu řekl: „Proč mě nazýváš dobrým? Nikdo není dobrý leč jediný Bůh. ', 'L 18:20': 'Přikázání přece znáš? Necizolož, nezabíjej, nekraď, nesvědči křivě, cti svého otce a matku.“', 'L 18:21': 'Odpověděl: „To všecko jsem zachovával od mládí.“', 'L 18:22': 'Když to Ježíš uslyšel, řekl mu: „Jen jedno ti ještě schází: prodej všecko, co máš, rozdej chudým, a budeš míti poklad v nebi; pak přijď a následuj mne.“', 'L 18:23': 'Jakmile to uslyšel, velmi se zarmoutil, poněvadž byl velice bohatý. - ', 'L 18:24': 'Ježíš se na něj zahleděl a řekl: „Jak nesnadno vcházejí do království Božího lidé, kteří mají peníze!', 'L 18:25': 'Vždyť je snadnější, aby velbloud prošel uchem jehly, než boháč vešel do království Božího“.', 'L 18:26': 'Posluchači se otázali: „A kdo může býti spasen?“ ', 'L 18:27': 'Odpověděl: „Co je nemožno u lidí, je možno u Boha.“', 'L 18:28': 'Petr řekl: „Hle, my jsme opustili všecko své a následovali jsme tebe“. ', 'L 18:29': 'Odpověděl jim: „Vpravdě vám pravím, že není nikdo, kdo opustil dům nebo ženu nebo bratří nebo rodiče nebo děti pro království Boží,', 'L 18:30': 'aby nedostal za to mnohonásobně v tomto čase, a v příštím věku věčný život.“', 'L 18:31': 'Potom si vzal dvanáct učedníků k sobě a řekl jim: „Hle, ubíráme se do Jeruzaléma, a splní se všecko, co bylo napsáno od proroků o Synu člověka: ', 'L 18:32': 'vydají jej totiž pohanům, bude potupen, znásilněn a popliván,', 'L 18:33': 'zbičují a zabijí jej, ale třetího dne zase vstane.“', 'L 18:34': 'Oni však nechápali nic z toho; tato věc jim zůstala zahalena, neporozuměli tomu, co bylo řečeno.', 'L 18:35': 'Když se blížil k Jerichu, seděl u cesty nějaký slepec a žebral. ', 'L 18:36': 'Když slyšel, že se tudy ubírá zástup, ptal se, co se děje. ', 'L 18:37': 'Pověděli mu, že tu prochází Ježíš Nazorejský. ', 'L 18:38': 'I vykřikl: „Ježíši, snu Davidův, smiluj se nade mnou!“', 'L 18:39': 'Ti, kteří šli napřed, mu hrozili, aby byl zticha. On však tím více křičel: „Synu Davidův, smiluji se nade mnou!“', 'L 18:40': 'Ježíš se zastavil a poručil, aby jej k němu přivedli. Když se přiblížil, otázal se ho: ', 'L 18:41': '„Co chceš, abych ti učinil?“ Odpověděl: „Pane, ať nabudu zraku!“', 'L 18:42': 'Ježíš mu řekl: „Nabuď zraku! Tvá víra tě zachránila.“', 'L 18:43': 'I nabyl najednou zraku a následoval ho velebě Boha. Jakmile to uviděl všechen lid, vzdávali Bohu chválu.', 'L 19:1': 'Potom vešel do Jericha a procházel jím.', 'L 19:2': 'Hle, muž jménem Zacheus, vrchní celník, boháč,', 'L 19:3': 'toužil uviděti Ježíše, který je to, ale nemohl pro zástup, protože byl malé postavy.', 'L 19:4': 'I předběhl kupředu a vylezl na moruši, aby jej uviděl, poněvadž tudy měl procházeti. ', 'L 19:5': 'Když Ježíš přišel k tomu místu, vzhlédl a řekl mu: „Zachee, sestup spěšně, neboť dnes musím zůstati v tvém domě.“', 'L 19:6': 'I pospíšil si, sestoupil a s radostí jej přijal.', 'L 19:7': 'Všichni, jakmile to uviděli, reptali a říkali: „Vešel k hříšníkovi jako jeho host.“', 'L 19:8': 'Zacheus přistoupil a řekl Pánu: „Hle, s polovici svého jmění, pane, dávám chudým; ošidil-li jsem koho o něco, vracím mu to čtyřnásobně.“', 'L 19:9': 'Ježíš mu odpověděl: „Dnes se dostalo spásy tomuto domu, vždyť je to také syn Abrahamův; ', 'L 19:10': 'neboť Syn člověka přišel vyhledat a zachránit, co je ztraceno.“', 'L 19:11': 'Když všichni poslouchali, připojil podobenství, protože byl blízko Jeruzaléma a oni myslili, že se království Boží musí zjeviti najednou.', 'L 19:12': 'Řekl tedy: „Jakýsi urozený člověk odcházel do daleké krajiny, aby převzal království a pak se vrátil.', 'L 19:13': 'Zavolal si deset služebníků, dal jim deset min a řekl jim: »Hleďte jimi těžiti, než se vrátím!« ', 'L 19:14': 'Jeho spoluobčané ho nenáviděli a vypravili za ním poselstvo řkouce: »Nechceme, aby se tenhle stal nad námi králem«.', 'L 19:15': 'Když převzal království a vrátil se, poručil zavolati tyto služebníky, jimž dal peníze, aby zvěděl, co který vydělal.', 'L 19:16': 'Přistoupil první a řekl: »Pane, tvá mina vyzískala deset min k tomu.« ', 'L 19:17': 'I řekl mu: »Nu dobře, dobrý služebníče; poněvadž jsi byl věrný v mále, měj moc nad desíti městy.«', 'L 19:18': 'Přišel druhý a řekl: »Tvá mina, pane, vyzískala pět min.« ', 'L 19:19': 'Odpověděl tomuto: »I ty buď vládcem nad pěti městy!«', 'L 19:20': 'Třetí přišel a řekl: »Pane, hle, tvá mina; měl jsem ji uloženou v šátku, ', 'L 19:21': 'neboť jsem se tě bál, poněvadž jsi přísný člověk, bereš, kde jsi nepoložil, a žneš, kde jsi nerozsíval.«', 'L 19:22': 'I řekne mu: »Podle tvých slov tě budu souditi, špatný služebníče! Věděl jsi, že jsem člověk přísný, beru, kde jsem nepoložil, a žnu, kde jsem nerozsíval.', 'L 19:23': 'Proč jsi nedal mých peněz do banky? A já bych si je po příchodu byl vybral s úrokem!« -', 'L 19:24': 'Těm pak, kteří stáli okolo, řekl: »Vezměte mu tu minu a dejte ji tomu, který má deset min!«', 'L 19:25': 'Odpověděli mu: »Pane, vždyť má již deset min!« ', 'L 19:26': 'Pravím vám: Každému, kdo má, bude dáno, tomu však, kdo nemá, bude vzato i to, co má. -', 'L 19:27': 'Mimo to tyto mé nepřátele, kteří nechtěli, abych nad nimi kraloval, přiveďte sem a pobijte je přede mnou!“', 'L 19:28': 'Když to dopověděl, ubíral se kupředu cestou do Jeruzaléma.', 'L 19:29': 'Když se přiblížil k Betfage a k Betanii u hory jmenované hora Oliv, poslal dva ze svých učedníků', 'L 19:30': 'a řekl jim: „Jděte do vesnice před námi; jak do ní budete vcházeti, naleznete přivázané oslátko, na kterém ještě žádný člověk nikdy neseděl; odvažte je a přiveďte.', 'L 19:31': 'Kdyby se vás někdo zeptal: »Proč je odvazujete?,« odpovíte mu takto: »Pán ho potřebuje«.“', 'L 19:32': 'Ti, kdo byli vysláni, odešli a nalezli, jak jim řekl.', 'L 19:33': 'Když odvazovali oslátko, řekli jim jeho páni: „Proč odvazujete to oslátko?“', 'L 19:34': 'Odpověděli: „Pán ho potřebuje.“', 'L 19:35': 'Přivedli je k Ježíšovi, prostřeli své pláště na to oslátko a vysadili Ježíše na ně.', 'L 19:36': 'Když se ubíral dál, podstýlali mu na cestu své pláště.', 'L 19:37': 'Když se již blížil ke svahu hory Oliv, počala celá skupina učedníků radostně chváliti Boha silným hlasem za všecky mocné činy, které viděli,', 'L 19:38': 'a volali: „Veleben budiž ten, jenž přichází jako král ve jménu Páně! Na nebi pokoj a sláva na výsostech!“', 'L 19:39': 'Někteří farizeové ze zástupu mu řekli: „Mistře, zakaž to svým učedníkům!“', 'L 19:40': 'Odpověděl: „Pravím vám: Budou-li oni mlčeti, bude křičeti kamení.“', 'L 19:41': 'Když se přiblížil a spatřil město, zaplakal nad ním', 'L 19:42': 'a řekl: „Kéž bys poznalo aspoň v tento den i ty, co je ti ku pokoji! Ale i nyní je to skryto před tvýma očima.', 'L 19:43': 'Přijdou na tebe dni, kdy tě nepřátelé obklopí náspem, obklíčí tě a sevřou odevšad,', 'L 19:44': 'srovnají se zemí tebe i tvé děti v tobě, nenechají v tobě kámen na kameni za to, že jsi nepoznalo dobu, kdy tě Bůh přišel shlédnouti.“', 'L 19:45': 'Potom vešel do svatyně a počal vyháněti prodavače ', 'L 19:46': 'řka jim: „Je psáno: »Můj dům má býti domem modlitby«, ale vy jste z něho učinili peleš lupičů.“', 'L 19:47': 'Denně učíval ve svatyni. Velekněží a zákoníci usilovali zahubiti jej, i předáci lidu,', 'L 19:48': 'ale nenalézali, co by měli udělati, neboť veškeren lid ho poslouchal a visel na něm.', 'L 20:1': 'Když jednoho dne učil lid ve svatyni a zvěstoval evangelium, přistoupili velekněží a zákoníci se staršími ', 'L 20:2': 'a řekli mu: „Pověz nám, jakou mocí to činíš? Nebo kdo ti dal tuto moc?“', 'L 20:3': 'Odpověděl jim: „Zeptám se i já vás na něco. Povězte mi:', 'L 20:4': 'Byl Janův křest z nebe či z lidí?“', 'L 20:5': 'Oni to společně rozvážili a myslili si: „Kdybychom řekli: »Z nebe«, odpoví nám: »Proč jste mu tedy neuvěřili?«;', 'L 20:6': 'kdybychom však řekli: »Z lidí«, všechen lid nás ukamenuje, neboť je přesvědčen, že Jan byl prorok.“', 'L 20:7': 'Proto odpověděli, že nevědí, odkud byl. ', 'L 20:8': 'Ježíš pak jim řekl: „Ani já vám nepovím, jakou mocí to činím.“', 'L 20:9': 'Počal pak vypravovati lidu toto podobenství: „Jeden člověk vysázel vinici, pronajal ji vinařům a odcestoval na dlouhou dobu.', 'L 20:10': 'V náležitý čas poslal k vinařům služebníka, aby mu dali něco z plodů vinice. Ale vinaři jej zbili a poslali s prázdnou.', 'L 20:11': 'I neustal, ale poslal jiného služebníka. Oni však i toho zbili, potupili a poslali zpět s prázdnou. ', 'L 20:12': 'I rozhodl se poslati třetího. Oni však i toho zranili a vyhodili. ', 'L 20:13': 'Pomyslil si pak pán vinice: »Co mám dělat? Pošlu svého milovaného syna; snad se před ním zastydí.«', 'L 20:14': 'Když však jej vinaři spatřili, uvažovali a řekli si vespolek: »Toto je dědic. Zabijeme jej, aby se dědictví stalo naším.«', 'L 20:15': 'I vyhodili jej ven z vinice a zabili. - Co jim tedy učiní pán vinice? -', 'L 20:16': 'Přijde a zahubí tyto vinaře a vinici dá jiným.“ - Když to uslyšeli, řekli: „To není možné!“ ', 'L 20:17': 'Ježíš však se po nich podíval a řekl: „Co tedy znamená toto proroctví napsané: »Kámen, kterým pohrdli stavitelé, ten se stal kamenem úhelným?« ', 'L 20:18': 'Každý, kdo upadne na ten kámen, roztříští se; a na koho by spadl, rozdrtí jej.“', 'L 20:19': 'V tu hodinu se ho zákoníci a velekněží usilovali zmocniti, jenže se lekli lidu; pochopili totiž, že toto podobenství mluvil na ně.', 'L 20:20': 'I číhali na něj a poslali zvědy, aby se stavěli jako poctivci a aby jej přistihli v řeči, takže by jej pak mohli vydati vrchnosti a do moci vladařovy.', 'L 20:21': 'Ti se ho otázali: „Mistře, my víme, že správně mluvíš a učíš a na nikoho se neohlížíš, nýbrž podle pravdy učíš cestě Boží.', 'L 20:22': 'Je dovoleno dávati císaři daň čili nic?“', 'L 20:23': 'Ježíš zpozoroval jejich lest a řekl jim:', 'L 20:24': '„Ukažte mi denár. Čí obraz a nápis je na něm?“ Odpověděli mu: „Císařův!“', 'L 20:25': 'Řekl jim: „Odevzdejte tedy císařovi, co je císařovo, a Bohu, co je Boží!“', 'L 20:26': 'A nedovedli ho chytiti v řeči před lidem. Podivili se jeho odpovědi a umlkli.', 'L 20:27': 'Potom k němu přistoupili někteří ze saduceů, kteří tvrdí, že není vzkříšení, a tázali se ho:', 'L 20:28': '„Mistře, Mojžíš nám napsal, když zemře něčí bratr ženatý, ale bezdětný, aby si bratr vzal jeho manželku a zplodil svému bratrovi potomstvo.', 'L 20:29': 'Tu bylo sedm bratrů. První se oženil a zemřel bezdětný;', 'L 20:30': 'vzal si ji druhý', 'L 20:31': 'a třetí a tak i všech sedm, nezanechalo dětí a zemřelo.', 'L 20:32': 'Poslední zemřela i žena. ', 'L 20:33': 'Nuže, při vzkříšení čí z nich bude ta žena? Vždyť ji mělo za manželku všech sedm!“', 'L 20:34': 'Ježíš odpověděl: „Lidé tohoto věku se žení a vdávají,', 'L 20:35': 'ale ti, kteří budou uznáni za hodny, aby dosáhli onoho věku a vzkříšení z mrtvých, se nežení ani nevdávají; ', 'L 20:36': 'vždyť nemohou ani zemříti, neboť jsou rovni andělům, poněvadž jsou synové vzkříšení, jsou syny Božími.', 'L 20:37': 'Že pak mrtví vstávají, naznačil i Mojžíš u keře, jak nazývá Pána Bohem Abrahamovým, Bohem Izákovým, Bohem Jákobovým.', 'L 20:38': 'Vždyť Bůh není Bohem mrtvých, ale živých, neboť jím všichni žijí.“ ', 'L 20:39': 'Někteří ze zákoníků se ujali slova a řekli: „Mistře, dobře jsi odpověděl!“ – ', 'L 20:40': 'Neboť si již netroufali na nic se ho tázati.', 'L 20:41': 'On však jim řekl: „Jak mohou lidé říkati, že Kristus je syn Davidův?', 'L 20:42': 'Vždyť sám David v knize žalmů praví: »Řekl Pán mému Pánu: Posaď se po mé pravici, ', 'L 20:43': 'dokud nepoložím tvé nepřátele jako podnož tvým nohou.« ', 'L 20:44': 'David jej nazývá Pánem, jak tedy může býti jeho synem?“', 'L 20:45': 'Všechen lid poslouchal, a Ježíš řekl svým učedníkům:', 'L 20:46': '„Mějte se na pozoru před zákoníky. Oni rádi chodí v dlouhých rouchách, milují pozdravy na náměstích, přední lavice v synagogách a přední místa na hostinách,', 'L 20:47': 'vyjídají domy vdov a okázale se dlouho modlí; ti propadnou přísnějšímu soudu.“', 'L 21:1': 'Rozhlédl se a spatřil boháče, jak házejí své dary do pokladnice.', 'L 21:2': 'Spatřil také jednu nuznou vdovu, jak tam vhodila dvě leptá, ', 'L 21:3': 'a řekl: „Vpravdě vám pravím, že tato chudá vdova vhodila víc než všichni;', 'L 21:4': 'neboť tito všichni dávali na dary jen ze svého přebytku, ale ona dala ze svého nedostatku veškerou svou obživu.“', 'L 21:5': 'Když někteří mluvili o svatyni, že je ozdobena krásnými kameny a věnováními, řekl:', 'L 21:6': '„Přijdou dni, kdy z toho, co vidíte, nebude nechán kámen na kameni, aby nebyl zbořen.“', 'L 21:7': 'Otázali se ho: „Mistře, kdy tedy se to stane? A co je znamením, než se to bude mít díti?“', 'L 21:8': 'Odpověděl: „Mějte se na pozoru, abyste nebylí oklamáni! Neboť mnozí přijdou v mém jménu a budou říkati: »Já to jsem« a »Čas se přiblížil«. Nechoďte za nimi!', 'L 21:9': 'Až pak uslyšíte o válkách a zmatcích, neděste se! Neboť to se musí státi napřed, ale konec nenastane hned. ', 'L 21:10': 'Dále k nim mluvil: „Povstane národ proti národu a království proti království,', 'L 21:11': 'budou velká zemětřesení, na rozličných místech bude hlad a mor, hrůzy a velká znamení s nebe.', 'L 21:12': 'Přede vším tím však lidé na vás vztáhnou ruce, budou vás pronásledovati, vydávati do synagog a do vězení; budete předváděni před krále a vladaře pro mé jméno.', 'L 21:13': 'Ale to vám dá příležitost k svědectví.', 'L 21:14': 'Uložte si tedy v duši, že si nemusíte předem promýšleti svou obranu.', 'L 21:15': 'Vždyť já vám dám slova a moudrost, které nebudou moci odolati ani odmlouvati žádní vaši odpůrci.', 'L 21:16': 'Budete zrazováni také od vlastních rodičů, bratří, příbuzných a přátel; některé z vás usmrtí, ', 'L 21:17': 'budete u všech v nenávisti pro mé jméno. ', 'L 21:18': 'Ale ani vlas s vaší hlavy nezahyne. ', 'L 21:19': 'Svou vytrvalostí získáte své životy. ', 'L 21:20': 'Až uzříte Jeruzalém obklíčený táborem, tu poznáte, že se přiblížilo jeho zpustošení. ', 'L 21:21': 'Tehdy ať obyvatelé Judeje prchnou do hor; kteří budou v něm, nechť vyjdou, kteří budou po venkově, ať nevcházejí do něho, ', 'L 21:22': 'poněvadž to jsou dni pomsty, aby se splnilo všecko, co bylo napsáno.', 'L 21:23': 'Běda těhotným a kojícím v těch dnech. Neboť nastane velká pohroma na zemi a hněv proti tomuto lidu,', 'L 21:24': 'budou padati pod ostřím meče, budou jako zajatci voděni mezi všecky národy; Jeruzalém bude šlapán od pohanů, až do té doby, kdy se dovrší lhůty určené pro pohany.', 'L 21:25': 'Ukáží se znamení na slunci, na měsíci a na hvězdách, na zemi nastane úzkost národů v bezradnosti nad řevem moře a příbojem; ', 'L 21:26': 'lidé budou omdlívati strachem a očekáváním toho, co přijde na svět. Neboť mocnosti nebeské se zachvějí.', 'L 21:27': 'Tehdy pak spatří Syna člověka přicházeti v oblaku s velkou mocí a slávou. ', 'L 21:28': 'Až se to všechno počne díti, vzpřimte se a zdvihněte hlavy, protože se blíží vaše vykoupení.“', 'L 21:29': 'Pověděl jim také podobenství: „Vizte fíkovník a všecky stromy: ', 'L 21:30': 'Když už vypučí, hledíce na to, sami od sebe poznáváte, že léto již je blízko. ', 'L 21:31': 'Tak i vy, když uzříte, že se toto děje, poznejte, že blízko je království Boží.', 'L 21:32': 'Vpravdě vám pravím, že nepomine toto pokolení, než se toto všecko stane. ', 'L 21:33': 'Nebe a země pomine, ale má slova nepominou.', 'L 21:34': 'Ale mějte se na pozoru, aby vaše srdce nebyla zatížena nestřídmostí, opilstvím a starostmi o živobytí, a aby onen den vás nepřekvapil náhle', 'L 21:35': 'jako past; neboť přijde na všecky, kteří přebývají na povrchu celé země. ', 'L 21:36': 'Bděte v každé době, a modlete se, abyste byli schopni uniknouti tomu všemu, co má přijíti, a obstáti před Synem člověka.“', 'L 21:37': 'Ve dne vždy učil v svatyni, v noci pak odcházel na horu jmenovanou hora Oliv a nocoval tam.', 'L 21:38': 'Časně ráno pak všechen lid chodil za ním, aby ho poslouchal ve svatyni.', 'L 22:1': 'Blížil se svátek nekvašených chlebů, řečený Pascha ', 'L 22:2': 'Velekněží a zákoníci hledali, jak by jej zahubili; báli se totiž lidu.', 'L 22:3': 'Satan vstoupil do Jidáše jmenovaného Iškariotský, jenž byl z počtu dvanácti. ', 'L 22:4': 'Ten šel a smluvil se s velekněžími a s veliteli chrámu o tom, jak by jim ho zradil. ', 'L 22:5': 'Oni se zaradovali a shodli, že mu dají peníze.', 'L 22:6': 'On souhlasil a hledal vhodnou příležitost, aby jim jej vydal stranou od zástupu.', 'L 22:7': 'Nastal pak den nekvašených chlebů, kdy musil být zabit velkonoční beránek.', 'L 22:8': 'I poslal Ježíš Petra a Jana a řekl jim: „Jděte a uchystejte nám beránka, abychom jej mohli jísti.“', 'L 22:9': 'Odpověděli mu: „Kde chceš, abychom ti jej připravili?“', 'L 22:10': 'Řekl jím: „Hle, jakmile vejdete do města, potká vás člověk nesoucí džbán vody; jděte za ním do domu, do kterého vstoupí,', 'L 22:11': 'a řekněte pánovi domu: »Mistr ti vzkazuje: Kde je komnata, kde bych pojedl beránka s učedníky?«', 'L 22:12': 'A on vám ukáže velkou místnost v poschodí již prostřenou; tam vše uchystejte.“', 'L 22:13': 'Oni odešli a nalezli všecko, jak jim řekl, a uchystali beránka.', 'L 22:14': 'Když nastala hodina, usedl ke stolu a apoštolé s ním.', 'L 22:15': 'I řekl jim: „Pln touhy jsem toužil jísti s vámi tohoto beránka, než podstoupím utrpení.', 'L 22:16': 'Neboť pravím vám, že ho již nebudu jísti, dokud se nesplní všecko v království Božím.“', 'L 22:17': 'Pak přijal kalich, vzdal díky Bohu a řekl: „Vezměte jej a rozdělte mezi sebe; ', 'L 22:18': 'neboť pravím vám, že od nynějška nebudu píti z plodu révy až do té doby, kdy přijde království Boží.“', 'L 22:19': 'Pak vzal chléb, vzdal díky Bohu, rozlomil a dal jim řka: „Toto jest mé tělo, dávané za vás. To čiňte na mou památku.“', 'L 22:20': 'Rovněž kalich dal po večeři a řekl: „Tento kalich je nová smlouva zpečetěná mou krví, vylévanou za vás. -', 'L 22:21': 'Avšak hle! Ruka toho, který mě zrazuje, jest se mnou na stole.', 'L 22:22': 'Syn člověka sice se ubírá podle Božího určení, ale přece běda člověku, od kterého je zrazován.“', 'L 22:23': 'Oni se počali jeden druhého ptáti, který z nich že tedy je ten, kdo to má učiniti.', 'L 22:24': 'Vznikl spor mezi nimi, kdo z nich asi je největší.', 'L 22:25': 'Ježíš jim řekl: „Králové pohanů panují nad nimi, a jejich vrchnosti si dávají říkati »Dobrodinče«.', 'L 22:26': 'Ale vy ne tak! Nýbrž největší mezi vámi ať je jako nejmladší, a kdo je vedoucí, budiž jako sloužící.', 'L 22:27': 'Neboť kdo je větší: ten, kdo sedí u stolu, či ten, který posluhuje? Není jím ten, kdo sedí? Já však jsem uprostřed vás jako sloužící.', 'L 22:28': 'Vy jste se mnou až do nynějška vytrvali v mých zkouškách,', 'L 22:29': 'a já vám odkazuji, jako mně odkázal můj Otec království,', 'L 22:30': 'abyste jedli a pili u mého stolu v mém království, seděli na trůnech a soudili dvanáct kmenů izraelských.“', 'L 22:31': '„Šimone, Šimone, hle, satan si vyžádal, aby vás směl tříbiti jako pšenici:', 'L 22:32': 'ale já jsem se za tebe přimluvil, aby tvá víra nezklamala, a ty potom, až se obrátíš, utvrzuj své bratří.“', 'L 22:33': 'Petr řekl: „Pane, s tebou jsem hotov jíti do vězení i na smrt!“', 'L 22:34': 'Odpověděl mu: „Pravím ti, Petře: Než zakokrhá dnes kohout, třikrát zapřeš, že mne znáš.“', 'L 22:35': 'Dále jim řekl: „Když jsem vás posílal bez měšce, bez mošny a bez sandálů, měli jste v něčem nedostatek?“ ', 'L 22:36': 'Odpověděli: „V ničem!“ Pokračoval: „Ale nyní, kdo má měšec, vezmi jej, stejně mošnu; a kdo jich nemá, prodej šaty a kup si meč.', 'L 22:37': 'Neboť pravím vám, že se na mně musí splniti, jak je psáno: »Byl počítán mezi zločince«. Všecko, co se vztahuje na mne, se končí.“ ', 'L 22:38': 'Řekli: „Pane, hle, zde jsou dva meče.“ A on odpověděl: „To stačí,“', 'L 22:39': 'Potom vyšel a odebral se podle zvyku na horu Oliv, a učedníci ho následovali. ', 'L 22:40': 'Když došel na místo, řekl jim: „Modlete se, abyste neupadli v pokušení.“', 'L 22:41': 'Sám se od nich vzdálil, asi co by kamenem dohodil, klekl a modlil se: ', 'L 22:42': '„Otče, chceš-li, přenes tento kalich mimo mne, ale staň se ne má vůle, nýbrž tvá.“', 'L 22:43': 'Zjevil se mu anděl s nebe a posiloval jej. ', 'L 22:44': 'On zápasil a modlil se ještě úsilněji; pot mu kanul na zem jako kapky krve.', 'L 22:45': 'Potom vstal od modlitby, šel k učedníkům a nalezl je, jak usnuli zármutkem;', 'L 22:46': 'i řekl jim: „Proč spíte? Vstaňte, modlete se, abyste neupadli do pokušení.“', 'L 22:47': 'Když ještě mluvil, hle, zástup a jeden ze dvanácti, jménem Jidáš, šel před nimi a přiblížil se k Ježíšovi, aby jej políbil, ', 'L 22:48': 'ale Ježíš mu řekl: „Jidáši, políbením zrazuješ Syna člověka?“', 'L 22:49': 'Když jeho přátelé uviděli, co se stane, ptali se: „Pane, máme bíti mečem?“', 'L 22:50': 'A jeden z nich sekl po služebníku veleknězovu a uťal mu pravé ucho. ', 'L 22:51': 'Ježíš odpověděl: „Nechte toho!“, dotkl se ucha a uzdravil jej.', 'L 22:52': 'Potom řekl Ježíš k velekněžím, velitelům chrámu a starším, kteří se k němu přiblížili: „Jako na lupiče jste vyšli s meči a s klacky! ', 'L 22:53': 'Denně jsem býval s vámi ve svatyni, a nevztáhli jste proti mně rukou. Ale toto je vaše hodina a moc temnosti.“', 'L 22:54': 'Potom se ho zmocnili a odvedli jej. Zavedli jej do domu veleknězova. Petr šel zdaleka za nimi,', 'L 22:55': 'a když zapálili oheň uprostřed dvora a usedli pohromadě, posadil se mezi ně i Petr. ', 'L 22:56': 'Uviděla jej nějaká služka, jak seděl proti světlu, podívala se na něj pozorně a řekla: „I tento člověk byl s ním.“', 'L 22:57': 'On však zapřel: „Neznám ho, ženo.“', 'L 22:58': 'Po krátké chvíli jej uviděl jiný a řekl: „Ty jsi také z nich.“ Ale Petr řekl: „Člověče, nejsem!“', 'L 22:59': 'Uplynula hodina a někdo jiný tvrdil: „Doopravdy i tento člověk byl s ním, vždyť je Galilejský.“', 'L 22:60': 'Ale Petr odpověděl: „Člověče, nevím, co to povídáš.“ Najednou, když ještě mluvil, zakokrhal kohout.', 'L 22:61': 'Pán se obrátil a pohleděl na Petra, i vzpomněl si Petr na slovo Páně, jak mu řekl: „Ještě dnes, než zakokrhá kohout, třikrát mě zapřeš.“', 'L 22:62': 'I vyšel ven a rozplakal se hořce.', 'L 22:63': 'Muži, kteří jej hlídali, posmívali se mu, bili jej, ', 'L 22:64': 'zakryli mu oči a tázali se: „Prorokuj! Uhodni, kdo tě uhodil.“', 'L 22:65': 'A mnoho jiných rouhavých řečí mluvili proti němu.', 'L 22:66': 'Jakmile nastal den, shromáždilo se staršovstvo lidu, velekněží a zákoníci a odvedli jej do svého synedria. ', 'L 22:67': 'Říkali mu: „Jsi-li Kristus, pověz nám to!“ Odpověděl jim: „I kdybych vám to řekl, jistě neuvěříte.', 'L 22:68': 'Kdybych se vás na něco zeptal, jistě mi neodpovíte.', 'L 22:69': 'Od nynějška bude Syn člověka seděti po pravici Moci Boží“.', 'L 22:70': 'Všichni říkali: „Ty jsi tedy Syn Boží?“ Odpověděl jim: „Vy sami říkáte, že jím jsem.“', 'L 22:71': 'Řekli: „Nač ještě potřebujeme svědectví? Vždyť jsme to sami slyšeli z jeho úst.“', 'L 23:1': 'Celé jejich shromáždění povstalo; vedli jej k Pilátovi', 'L 23:2': 'a počali na něj žalovati: „Tohoto člověka jsme přistihli, jak mate náš národ, brání dávati daně císaři a říká, že je Kristem králem.“', 'L 23:3': 'Pilát se ho otázal: „Jsi židovským králem?“ Odpověděl mu: „Ty sám to pravíš!“', 'L 23:4': 'Pilát pak řekl velekněžím a zástupům: „Neshledávám na tomto člověku nic trestného.“', 'L 23:5': 'Ale oni naléhali a říkali, že bouří lid svým učením po celé Judei, počínajíc Galileou až sem. ', 'L 23:6': 'Jakmile to Pilát uslyšel, otázal se, zdali ten člověk je Galilejský, ', 'L 23:7': 'a když vyšetřil, že je podroben pravomoci Herodově, poslal jej k Heródovi, který právě v těch dnech osobně byl v Jeruzalémě.', 'L 23:8': 'Jakmile Heródes uviděl Ježíše, zaradoval se, neboť již drahný čas si přál uviděti jej, protože o něm slýchal a doufal, že uvidí, jak dělá nějaké znamení. ', 'L 23:9': 'Vyptával se ho velmi obšírně, ale on mu vůbec neodpovídal.', 'L 23:10': 'Velekněží a zákoníci byli přítomni a prudce na něj žalovali.', 'L 23:11': 'Heródes a jeho vojenský průvod s ním zacházeli pohrdlivě, vysmíval se mu, dal mu přehoditi světlé roucho a poslal jej zpět k Pilátovi.', 'L 23:12': 'V ten den se spřátelili Heródes a Pilát vespolek; předtím totiž byli spolu v nepřátelství.', 'L 23:13': 'Pilát svolal velekněží a přední muže i lid ', 'L 23:14': 'a promluvil k nim: „Přivedli jste mi tohoto člověka, jako by naváděl lid k odpadnutí, a hle já jsem jej před vámi vyslechl, ale neshledal jsem na tomto člověku nic trestného v tom, co proti němu žalujete.', 'L 23:15': 'Dokonce ani Heródes ne, vždyť jej poslal zpět k nám. Hle, v jeho činech není nic, co by zasluhovalo smrti. ', 'L 23:16': 'Proto jej tělesně ztrestám a pak propustím.“ - ', 'L 23:17': '-0', 'L 23:18': 'Ale oni hromadně vzkřikli: „Zabij ho a propusť nám Barabáše!“ - ', 'L 23:19': 'Ten totiž byl pro nějakou vzpouru, vzniklou v městě, a pro vraždu uvržen do vězení.', 'L 23:20': 'Tu k nim Pilát znova promluvil, poněvadž si přál propustiti Ježíše.', 'L 23:21': 'Ale oni odpověděli křikem: „Ukřižuj ho, ukřižuj ho!“', 'L 23:22': 'Řekl, jim po třetí: „Co zlého spáchal? Neshledal jsem na něm nic, co by zasluhovalo smrti. Proto jej ztrestám a pak propustím.“', 'L 23:23': 'Oni však naléhali hlasitým křikem a žádali, aby byl ukřižován, a jejich křik se stále stupňoval.', 'L 23:24': 'Tu Pilát usoudil, aby se jim stalo po vůli. ', 'L 23:25': 'Propustil tedy člověka, který byl uvržen do vězení pro vzpouru a vraždu, kterého si žádali, a Ježíše vydal, aby s ním učinili, co chtějí.', 'L 23:26': 'Když jej vyvedli, chytili nějakého Šimona z Cyrény, který přicházel z pole, a vložili na něj kříž, aby jej nesl za Ježíšem.', 'L 23:27': 'Následoval ho četný zástup lidu a žen, které naříkaly a lkaly nad ním. ', 'L 23:28': 'Ježíš se k nim obrátil a řekl: „Dcery jeruzalémské, neplačte nade mnou! Spíše nad sebou plačte a nad svými dětmi;', 'L 23:29': 'neboť hle, nastávají dni, kdy budou říkati: »Blažené jsou neplodné ženy, životy, které nerodily, prsy, které nekojily!«', 'L 23:30': 'Tehdy začnou lidé říkati horám: »Padněte na nás!« a kopcům: »Přikryjte nás!«,', 'L 23:31': 'neboť, činí-li toto lidé, dokud jsou stromy zelené, co se bude díti, až budou suché?“', 'L 23:32': 'Spolu s ním byli vedeni také dva zločinci, aby byli současně ukřižováni.', 'L 23:33': 'Když došli na místo jmenované Lebka, tam ukřižovali jej i ty zločince, jednoho po pravé, druhého po levé straně.', 'L 23:34': 'Ježíš řekl: „Otče, odpusť jim, vždyť nevědí, co činí.“ Když si chtěli rozděliti mezi sebe jeho šaty, metali losy.', 'L 23:35': 'Lid stál a díval se. Přední muži lidu se mu vyšklebovali: „Jiné zachránil, ať zachrání sám sebe, je-li Kristus, Boží vyvolený!“', 'L 23:36': 'Posmívali se mu i vojáci; když přistupovali a podávali mu ocet, ', 'L 23:37': 'říkali: „Jsi-li židovský král, zachraň se!“', 'L 23:38': 'Nad ním byl nápis: Toto je židovský král! ', 'L 23:39': 'Také jeden z pověšených zločinců se mu rouhal: „Což nejsi Kristus? Zachraň sebe i nás!“', 'L 23:40': 'Druhý však mu vytýkal: „A ty se nebojíš Boha? Vždyť máš stejný trest! ', 'L 23:41': 'A my trpíme spravedlivě, neboť dostáváme jen, čeho si zasluhujeme za své činy, kdežto on neučinil nic zvráceného.“', 'L 23:42': 'A dodal: „Ježíši, vzpomeň si na mne, až přijdeš do svého království.“', 'L 23:43': 'Odpověděl mu: „Vpravdě ti pravím: Dnes budeš se mnou v ráji.“', 'L 23:44': 'Bylo již asi dvanáct hodin, tu nastala tma na celé zemi až do tří hodin, ', 'L 23:45': 'poněvadž se zatmělo slunce. Chrámová opona se vprostředku roztrhla.', 'L 23:46': 'Ježíš vykřikl hlasitě: „Otče, do tvých rukou skládám svého ducha.“ Jakmile to dořekl, vydechl naposled.', 'L 23:47': 'Když četař uviděl, co se stalo, velebil Boha a řekl: „Skutečně, tento člověk byl spravedlivý!“', 'L 23:48': 'Všechen zástup shromážděný k této podívané uviděl, co se stalo, bil se v prsa a odvrátil se.', 'L 23:49': 'Všichni jeho známí pak stáli opodál, i ženy, které ho následovaly z Galileje, a viděli to.', 'L 23:50': 'Hle, muž jménem Jozef, člen rady, dobrý a spravedlivý člověk -', 'L 23:51': 'on nesouhlasil s jejich plánem a činem - z judského města Arimatie, který také očekával království Boží,', 'L 23:52': 'přišel k Pilátovi, vyžádal si Ježíšovo tělo, ', 'L 23:53': 'sňal je, zavinul do prostěradla a položil je do vytesaného hrobu, kde ještě nikdo nebyl pochován.', 'L 23:54': 'Bylo to v den přípravy, zrovna již svítalo na sobotu.', 'L 23:55': 'Ženy, které s ním přišly z Galileje, doprovázely Jozefa, popatřily na hrob a jak jeho tělo bylo pochováno, ', 'L 23:56': 'pak se vrátily a připravily si koření a masti. V sobotu odpočívaly podle přikázání. ', 'L 24:1': 'První den téhodne však za prvního úsvitu přišly k hrobu a nesly koření, které si připravily. ', 'L 24:2': 'Nalezly kámen odvalený od hrobu,', 'L 24:3': 'a když vešly, nenalezly tělo Pána Ježíše.', 'L 24:4': 'Nevěděly, co si o tom myslit. A hle, dva muži v zářivém šatu stáli u nich. ', 'L 24:5': 'Lekly se a sklonily hlavy k zemi. Muži je oslovili: „Proč hledáte živého mezi mrtvými? ', 'L 24:6': 'Není ho zde, ale byl vzkříšen. Vzpomeňte si, jak vám ještě v Galilei', 'L 24:7': 'řekl, že Syn člověka musí býti vydán v ruce hříšných lidí, být ukřižován, a třetího dne vstáti,“', 'L 24:8': 'Vzpomněly si na ta slova, ', 'L 24:9': 'vrátily se od hrobu a vypravovaly to vše jedenácti učedníkům a všem ostatním. ', 'L 24:10': 'Byla to Magdalská Maria, Johana a Maria Jakubova; a ostatní, které byly s nimi, povídaly to apoštolům.', 'L 24:11': 'Tato slova připadala učedníkům jako pohádka; nevěřili jim. ', 'L 24:12': '-0', 'L 24:13': 'Téhož dne ubírali se dva z nich do osady vzdálené šedesát stadií od Jeruzaléma, která měla jméno Emaus. ', 'L 24:14': 'Hovořili mezi sebou o všem tom, co se zběhlo.', 'L 24:15': 'Když tak hovořili a uvažovali, sám Ježíš se k nim přiblížil a šel s nimi. ', 'L 24:16': 'Ale, jako by jim někdo byl držel oči, nepoznali ho.', 'L 24:17': 'I řekl jim: „Jaké jsou to řeči, které cestou vespolek rozmlouváte?“ I zastavili se zkormouceni.', 'L 24:18': 'Jeden z nich, jménem Kleofáš, odpověděl: „Ty jsi snad jediný z hostů v Jeruzalémě, jenž neví, co se v něm v těchto dnech stalo!“', 'L 24:19': 'Zeptal se: „A co to jest?“ Odpověděli mu: „Co se stalo s Ježíšem Nazarenským, jenž byl prorok mocný v činu i v slovu před Bohem a především lidem,', 'L 24:20': 'jak jej velekněží a naši přední muži vydali na trest smrti a ukřižovali. ', 'L 24:21': 'My jsme doufali, že on je ten, který má vykoupiti Izraele. Ale se vším tím už je tomu dnes třetí den, co se to stalo.', 'L 24:22': 'K tomu pak některé z našich žen nás polekaly; byly prý časně ráno u hrobu, ', 'L 24:23': 'nenalezly jeho tělo, přišly a říkaly, že měly zjevení andělů, kteří říkali, že žije. ', 'L 24:24': 'Někteří z naší společnosti odešli k hrobu a shledali vše tak, jak říkaly ženy; ale jeho neuviděli.“ ', 'L 24:25': 'On jim řekl: „Vy nerozumní! Jak je vaše mysl váhavá uvěřiti všemu, co mluvili proroci!', 'L 24:26': 'Což nemusil Kristus podstoupiti toto utrpení a vejíti v svou slávu?“', 'L 24:27': 'Potom počal od Mojžíše a ode všech proroků a vykládal jim ve všech Písmech, co se ho týkalo.', 'L 24:28': 'Když se přiblížili k osadě, do které se ubírali, stavěl se, jako by chtěl jíti dále. ', 'L 24:29': 'Ale oni na něj naléhali: „Zůstaň s námi, vždyť už je k večeru a den se nachýlil.“ I vešel, aby s nimi zůstal.', 'L 24:30': 'Když se s nimi posadil ke stolu, vzal chléb, požehnal, rozlomil a podával jim. ', 'L 24:31': 'Tu se jim otevřely oči a oni jej poznali. Ale on se jim stal neviditelným.', 'L 24:32': 'I řekli mezi sebou: „Zdali v nás srdce nehořelo, jak k nám na cestě mluvil, jak nám otvíral Písma!“', 'L 24:33': 'V téže chvíli vstali, vrátili se do Jeruzaléma, nalezli shromážděno jedenáct učedníků a jejich přátele,', 'L 24:34': 'a ti říkali, že Pán opravdu byl vzkříšen a zjevil se Šimonovi.', 'L 24:35': 'Oni sami pak vypravovali, co se jim přihodilo na cestě a jak jej poznali při lámání chleba.', 'L 24:36': 'Když to vypravovali, on sám stál uprostřed nich. ', 'L 24:37': 'Zděsili se a ve strachu myslili, že vidí ducha.', 'L 24:38': 'Ale on jim řekl: „Proč jste zmateni a proč vám vstupují na mysl pochybnosti? ', 'L 24:39': 'Hleďte na mé ruce a nohy! Vždyť jsem to já sám! Dotkněte se mne a přesvědčte se; duch přece nemá masa a kostí, jak vidíte, že já mám. ', 'L 24:40': '-0', 'L 24:41': 'Když ještě nevěřili pro samou radost a žasli, řekl jim: „Máte tu nějaký pokrm?“', 'L 24:42': 'Podali mu kousek pečené ryby; ', 'L 24:43': 'i vzal si a před nimi pojedl.', 'L 24:44': 'Potom k nim promluvil: „Když jsem ještě býval s vámi, mluvil jsem k vám tato slova, že se musí splniti všecko, co je psáno v zákoně Mojžíšově, v prorocích i v žalmech o mně.“', 'L 24:45': 'Pak jim otevřel rozum, aby chápali Písma, ', 'L 24:46': 'a řekl jim: „Tak je psáno, že Kristus musí trpěti a vstáti z mrtvých třetího dne', 'L 24:47': 'a že je nutno kázati v jeho jménu pokání na odpuštění hříchů mezi všemi národy, počínajíc Jeruzalémem.', 'L 24:48': 'Vy jste svědky těch věcí. ', 'L 24:49': 'Hle, sesílám na vás, co můj Otec slíbil; čekejte v městě, dokud nebudete přioděni mocí z výsosti.“', 'L 24:50': 'Pak je vyvedl až k Betanii, zvedl ruce a požehnal jim.', 'L 24:51': 'V tom, co jim žehnal, vzdálil se od nich. ', 'L 24:52': 'Oni pak vrátili se do Jeruzaléma s velikou radostí a stále ve svatyni velebili Boha. '}