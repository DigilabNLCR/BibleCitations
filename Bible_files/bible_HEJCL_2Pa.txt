{'2Pa 1:1': 'Šalomoun, syn Davidův, upevnil se v království svém: Hospodin, Bůh jeho, byl s ním a zvelebil ho velice.', '2Pa 1:2': 'I rozkázal Šalomoun všemu Israelovi, tisícníkům, setníkům, vůdcům i soudcům veškerého Israele a hlavám rodů,', '2Pa 1:3': 'a šel s veškerou obcí na výšinu do Gabaonu, kde byl Boží stánek úmluvy, který udělal Mojžíš, služebník Hospodinův, na poušti. – ', '2Pa 1:4': 'Boží archu však byl přivedl David z Karjatjarimu na místo, které byl jí připravil, a kde jí byl rozbil stan, totiž do Jerusalema. – ', '2Pa 1:5': 'Též oltář měděný, který byl udělal Beseleel, syn Uriho, syna Hurova, byl tam před stánkem Hospodinovým; ten hledali Šalomoun a všecka obec.', '2Pa 1:6': 'I vystoupil Šalomoun k (tomu) oltáři měděnému před Hospodinovým stánkem úmluvy, a obětoval na něm tisíc žertev.', '2Pa 1:7': 'Té noci, hle, ukázal se mu Bůh a řekl: „Žádej, co chceš, abych ti dal."', '2Pa 1:8': 'I pravil Šalomoun Bohu: „Ty jsi prokázal Davidovi, otci mému, milost velikou a ustanovil jsi mne králem místo něho.', '2Pa 1:9': 'Nyní tedy, Hospodine, Bože, ať se splní slovo tvé, které jsi sliby dal Davidovi, otci mému; nebo ty jsi mne ustanovil za krále nad lidem svým mnohým, který je nesčíslný jako prach země.', '2Pa 1:10': 'Dej mi moudrost a rozum, abych věděl si rady s lidem tvým; nebo kdo může tento lid tvůj, kterého tolik je, náležitě spravovati?"', '2Pa 1:11': 'I řekl Bůh Šalomounovi: „Proto, že se to více zamlouvalo srdci tvému, že jsi nežádal bohatství, ani statků, ani slávy, ani životů svých nepřátel, ba ani ne dlouhého věku, ale žes žádal si moudrost a umění, bys mohl (dobře) vlásti lidu mému, nad kterým jsem tě ustanovil králem:', '2Pa 1:12': '(proto) moudrost a umění dávám tobě; ale i bohatství, statky a slávu ti dám, že žádný z králů tobě rovný ani před tebou nebyl, aniž po tobě bude."', '2Pa 1:13': 'I navrátil se Šalomoun s výšiny gabaonské, od stánku úmluvy do Jerusalema a kraloval nad Jerusalemem.', '2Pa 1:14': 'Nashromáždil si vozů a koní, čtrnáct set vozů měl a dvanácte tisíc koní; rozložil je po městech vozů, (něco) však (zůstalo) u krále v Jerusalemě.', '2Pa 1:15': 'Král učinil, že bylo stříbra i zlata v Jerusalemě jako kamení, a cedrového dřeva jako planého fíkoví, které roste na poli u velikém množství.', '2Pa 1:16': 'Koně mu přiváděli z Egypta a Koy královští kupci, kteří chodili a kupovali je za stříbro:', '2Pa 1:17': 'koňský vůz za šest set stříbra a koně za stopadesát; podobně ze všech království hetských a od králů syrských bylo kupováno.', '2Pa 2:1': 'Šalomoun umínil si stavěti dům jménu Hospodinovu a sobě palác.', '2Pa 2:2': 'I odpočítal sedmdesáte tisíc mužů, aby nosili na ramenech, osmdesát tisíc, kteří by lámali kámen na horách a dozorců nad nimi tři tisíce šest set.', '2Pa 2:3': 'A vzkázal Hiramovi, králi tyrskému: „Jako jsi učinil s Davidem, otcem mým, že jsi mu poslal dřevo cedrové, aby vystavěl si dům, ve kterém i bydlil,', '2Pa 2:4': 'tak učiň se mnou. Chci totiž stavěti dům jménu Hospodina, Boha svého a zasvětiti jej k tomu, by (tam) před ním bylo zažeháno kadidlo, kouřeno vonidly, předkládány ustavičně chleby, obětovány celopaly, ráno, večer, jakož i ve dny sobotní, na nov měsíce, i na slavnosti Hospodina, Boha našeho, na věčné  časy, jak přikázáno jest Israelovi.', '2Pa 2:5': 'Dům, který stavěti chci, veliký má býti. Neboť veliký je Bůh náš, nade všecky bohy.', '2Pa 2:6': 'Kdo bude moci býti s to, aby vystavěl jemu dům důstojný? Nemůže-li obsáhnout ho nebe, ani nebesa nebes, kdo jsem já, bych mohl vystavěti mu dům, leč toliko k tomu, by kadidlo bylo páleno před ním?', '2Pa 2:7': 'Proto pošli mi umělce, který umí dělati na zlatě, na stříbře, na mědi, na železe, z purpuru červeného. i modrého, ze šarlatu, který by uměl vyřezávati vypukliny s těmi řemeslníky, kteří jsou u mne v Judsku a V Jerusalemě, které zjednal David, otec můj.', '2Pa 2:8': 'Ale pošli mi také dřeva cedrového, cypřišového a jedlového z Libanu, neboť vím, že služebníci tvoji umějí sekati drva libanská; i budou (dělati) služebníci moji se služebníky tvými,', '2Pa 2:9': 'aby mi připraveno bylo mnoho dřeva. Nebo dům, který chci stavěti, má býti velmi veliký a nádherný.', '2Pa 2:10': 'A dělníkům, kteří sekati budou dřevo, služebníkům tvým, dám na stravu dvacet tisíc korů pšenice, ječmene tolikéž, vína dvacet tisíc batů a též oleje dvacet tisíc batů."', '2Pa 2:11': 'Hiram, král tyrský, odpověděl listem, který poslal Šalomounovi: „Že miluje Hospodin lid svůj, proto dal, abys ty kraloval nad ním,"', '2Pa 2:12': 'A dodal: „Požehnán (buď) Hospodin, Bůh Israelův, jenž učinil nebe i zemi, že dal Davidovi králi syna moudrého, bystrého, vnímavého a obezřelého, aby vystavěl dům Hospodinu, a palác sobě.', '2Pa 2:13': 'Posílám ti tedy muže důmyslného a velmi dovedného Hirama, otce svého,', '2Pa 2:14': 'syna jedné z Danových dcer, jehož otec byl Tyřan; ten umí dělati na zlatě, na stříbře, na mědi, na železe, na kameni, lna dřevě, z purpuru červeného i modrého, z kmentu a šarlatu; ten umí vyřezati jakoukoli řezbu a vymysliti moudře, čehokoli třeba je ku práci, s umělci tvými a s umělci pána mého Davida, otce tvého.', '2Pa 2:15': 'Pšenice tedy, ječmene, oleje a vína, co jsi slíbil, pane můj, pošli služebníkům svým.', '2Pa 2:16': 'My pak nasekáme dřeva z Libanu, cokoli ho budeš potřebovati a připlavíme je ve vorech po moři do Joppe; ty pak odtud dáš je dopraviti do Jerusalema."', '2Pa 2:17': 'Dal tedy sečísti Šalomoun všecky cizince, kteří byli v zemi Israelově, po sčítání, kterým je dal spočítati David, otec jeho, a nalezeno jich stopadesát tři tisíce šest set.', '2Pa 2:18': 'Z těch vybral sedmdesát tisíc těch, kteří by nosili na ramenech břemena, osmdesát tisíc těch, kteří by kámen lámali na horách; a tři tisíce šest set dozorců bylo nad prací lidu.', '2Pa 3:1': 'Šalomoun počal stavěti dům Hospodinův v Jerusalemě na hoře Moria, která byla ukázána Davidovi, otci jeho, na místě, které byl připravil David na humně Ornana Jebušana.', '2Pa 3:2': 'Počal stavěti druhého měsíce léta čtvrtého království svého.', '2Pa 3:3': 'Základy, které položil Šalomoun, aby stavěl dům Boží, jsou tyto: Délka: šedesát loket podle staré míry. Šíře pak: dvacet loket.', '2Pa 3:4': 'Předsíň v průčelí, která se táhla na délku v šíři domu: dvacet loket; výška: sto dvacet loket; a pozlatil ji vnitř zlatem nejčistším.', '2Pa 3:5': 'Také dům větší přikryl deskami dřevěnými, jedlovými, obložil všudy plechy z ryzího zlata a dal vyřezati v něm palmy a jakési řetízky, [které se spolu vázaly].', '2Pa 3:6': 'Vydláždil dále podlahu chrámovou velmi vzácným kamenem a ozdobou mnohou.', '2Pa 3:7': '(To) zlato bylo důkladně čištěné; nadělav z něho plechů obložil dům, trámy jeho, veřeje, stěny a dveře; a dal vyřezati cheruby na stěnách.', '2Pa 3:8': 'Dal udělati dále dům velesvatyně; délka jeho byla v poměru k šíři toho domu, dvacet loket; šíře jeho také dvacet loket; obložil jej plechy zlatými, (vážícími) asi šest set hřiven.', '2Pa 3:9': 'I hřeby dal udělati zlaté, a to tak, že vážil každý hřeb padesát lotů. Také patra obložil zlatem.', '2Pa 3:10': 'V domě velesvatyně dal udělati dva cheruby, dílo (to) sochařské, a obložiti je zlatem.', '2Pa 3:11': 'Křídla cherubů byla roztažena na dvacet loket, takže jedno křídlo mělo pět loket a dotýkalo se stěny domu a druhé pět loket mající dotýkalo se křídla druhého cheruba.', '2Pa 3:12': 'Podobně křídlo druhého cheruba mělo pět loket a dotýkalo se stěny; a křídlo jeho druhé pět loket dlouhé dotýkalo se křídla cheruba druhého.', '2Pa 3:13': 'Křídla tedy obou cherubů byla rozpjatá, roztažená na dvacet loket; stáli pak na vzpřímených nohách s tvářemi obrácenými k zevnímu domu.', '2Pa 3:14': 'Dal též udělati oponu z modrého a červeného purpuru, ze šarlatu a z kmentu a vetkati do ní cheruby.', '2Pa 3:15': 'Přede dveřmi chrámu postavil dva sloupy, třicet pět loket vysoké; hlavice na nich byly na pět loket.', '2Pa 3:16': 'Také jakési řetízky (dal udělati), upevnil je na hlavicích sloupů a po stu jablek granátových položil mezi řetízky.', '2Pa 3:17': 'Ty sloupy postavil v předsíni chrámu, jeden na pravé straně, a druhý na levé; ten, který byl na pravé straně, nazval Jachin, a který byl na levé, Booz.', '2Pa 4:1': 'Dále dal udělati oltář měděný, dvaceti loket zdéli, dvaceti loket zšíři a desíti loket zvýši.', '2Pa 4:2': 'Též i moře lité deseti loket od kraje ke kraji, okrouhlého obvodu; pět loket mělo zvýši a provazec na třicet loket (bylo dlužno) ovinouti kolem něho.', '2Pa 4:3': 'Pod ním byli zobrazeni býci. A na deset loket zevně jakési vypukliny [asi] dvěma řadami dutinu toho moře obepínaly. Býci byli liti.', '2Pa 4:4': 'To moře bylo na dvanácti býcích postaveno. Tři z nich patřili k půlnoci, jiní tři k západu, jiní tři ku poledni a tři ostatní k východu, držíce na sobě moře; zadky těch býků byly vnitř pod mořem.', '2Pa 4:5': 'Tloušťka jeho byla na dlaň, okraj jeho byl jako okraj kalichu a rozvíjející se lilie; pojalo tři tisíce batů.', '2Pa 4:6': 'Dále dal udělati deset umyvadel; pět jich postavil po pravé straně a pět po levé, aby umývali v nich vše, co v celopal měli obětovati; v moři pak umývali se kněží.', '2Pa 4:7': 'Udělav deset zlatých svícnů v podobě, jak podle předpisu býti měly, postavil je ve chrámě, pět po pravé straně a pět po levé.', '2Pa 4:8': 'Rovněž i deset stolů; a postavil je v chrámě, pět po pravé straně a pět po levé. A misek zlatých sto.', '2Pa 4:9': 'Udělal také nádvoří kněžské, jakož i nádvoří veliké a dveře u tohoto nádvoří, jež přikryl mědí.', '2Pa 4:10': 'Moře postavil na pravé straně k jihovýchodu.', '2Pa 4:11': 'Nadělav pak Hiram hrnců, vidliček a misek dokonal vše, co udělal králi k domu Božímu,', '2Pa 4:12': 'totiž: dva sloupy; prsténce hlavičné; jakési síťky, které by přikrývaly (ty) prsténce hlavičné;', '2Pa 4:13': 'čtyři sta granátových jablek; (ty) síťky dvě, tak aby po dvou řadách jablek granátových bylo po každé síťce a ty (síťky) by přikrývaly hlavičné prsténce sloupů.', '2Pa 4:14': 'Dále udělal podstavce a umyvadla, která vstavil na (ty) podstavce;', '2Pa 4:15': 'jedno moře a dvanácte býků, pod (tím) mořem.', '2Pa 4:16': 'Hrnce, vidlice, misky a všecko nářadí udělal Šalomounovi Hiram, otec jeho, k domu Hospodinovu z mědi velmi čisté.', '2Pa 4:17': 'V krajině jordánské dal je ulíti král v zemi jílovaté mezi Sochotem a Saredou.', '2Pa 4:18': 'Množství nářadí bylo nesčíslné, takže váhy té mědi nevěděli.', '2Pa 4:19': 'Také dal udělati Šalomoun všecko nářadí do domu Božího: zlatý oltář, stůl – a na něm chleby předkladné – ', '2Pa 4:20': 'svícny s příslušnými lampami, aby svítily před odpovědištěm podle řádu, ze zlata nejčistšího,', '2Pa 4:21': 'napodobené květy (na nich), lampy a štipce ze zlata; všecky ty věci ze zlata nejčistšího udělány byly;', '2Pa 4:22': 'dále schránky na kadilo, kadidelnice, misky a moždířky ze zlata nejčistšího. Dveře chrámové vnitřní, to jest do velesvatyně ozdobil vypuklinami, dveře chrámové pak vnější (udělal) zlaté. Tak dokonány byly všecky práce, které dal udělati Šalomoun v domě Hospodinově.', '2Pa 5:1': 'Šalomoun dal také vnésti všecky věci, které byl zasvětil David, otec jeho, stříbro, zlato a všeliké nářadí, a složiti to v klenotnicích domu Božího.', '2Pa 5:2': 'Poté shromáždil (Šalomoun) starší Israelovy, všecka knížata kmenů a hlavy rodů synů Israelových do Jerusalema, aby převedli Hospodinovu archu úmluvy z města Davidova – to jest ze Sionu.', '2Pa 5:3': 'Přišli tedy ke králi všichni muži Israelovi na den slavnosti měsíce sedmého.', '2Pa 5:4': 'Když tedy přišli všichni starší Israelovi, vzali levité archu', '2Pa 5:5': 'a přenesli ji (nahoru) se vším, co příslušelo ke stánku. Nářadí svatyně, které bylo ve stánku, přenesli kněží s levity.', '2Pa 5:6': 'Král pak Šalomoun a všecka obec israelská, všichni, kteří se byli sešli před archou, obětovali beranů a býků beze všeho počtu; tolik bylo obětí.', '2Pa 5:7': 'I vnesli kněží Hospodinovu archu úmluvy na její místo, to jest do chrámového odpovědiště, do velesvatyně pod křídla cherubů;', '2Pa 5:8': 'cherubové totiž měli roztažená křídla svá nad místem, kde postavena byla archa a zakrývali archu s jejími tyčemi.', '2Pa 5:9': 'Konce tyčí, na kterých nesena byla archa, ježto byly poněkud delší, bylo viděti před odpovědištěm; byl-li však někdo maličko vně, nemohl jich viděti. Archa tam byla až do dnešního dne.', '2Pa 5:10': 'Ale nic jiného nebylo v arše, nežli dvě desky, které byl do ní vložil Mojžíš na Horebě, když Hospodin dal zákon synům Israelovým, kteří vyšli z Egypta.', '2Pa 5:11': 'Když pak vyšli kněží ze svatyně – všichni totiž kněží, kteříkoli tam byli, byli se posvětili; na třídy a podle služebného řádu tehdy nebyli rozděleni; – ', '2Pa 5:12': 'levité, zpěváci, totiž ti, kteří byli pod Asafem i ti, kteří pod Emanem, i ti, kteří pod Iditunem byli, synové i bratři jejich oděni jsouce řízami kmentovými hráli na cimbály, harfy a citary, stojíce východně oltáře; a s nimi stodvacet kněží troubilo na trouby.', '2Pa 5:13': 'Když tedy všichni současně počali troubami, hlasem, cimbály, píšťalami a rozličnými nástroji hudebními zvučeti, a pronikavé zvuky vydávati, že je bylo daleko slyšeti: – když tedy všichni počali Hospodina chváliti slovy: „Chvalte Hospodina, nebo dobrý jest, nebo na věky (trvá) milosrdenství jeho": naplněn byl dům Boží oblakem,', '2Pa 5:14': 'že nemohli kněží státi a službu konati pro mrak. Naplnila totiž velebnost Hospodinova dům Boží.', '2Pa 6:1': 'Tehdy řekl Šalomoun: „Hospodin slíbil, že bude přebývati ve mraku;', '2Pa 6:2': 'já tedy vystavěl jsem dům jménu jeho, by sídlil tam na věky."', '2Pa 6:3': 'Pak se obrátil král a požehnal veškeré obci Israelově – všecek zástup totiž pozorně stál – takto:', '2Pa 6:4': '„Požehnán buď Hospodin, Bůh Israelův, který skutkem splnil, co mluvil k Davidovi, otci mému, řka:', '2Pa 6:5': '„Od onoho dne, kdy jsem vyvedl lid svůj z Egypta, nevyvolil jsem města ze žádného kmene Israelova, by v něm vystavěn byl dům jménu mému, aniž jsem vyvolil kterého jiného muže, aby byl vůdcem lidu mého israelského,', '2Pa 6:6': 'ale vyvolil jsem Jerusalem, aby bylo jméno mé v něm, a vyvolil jsem Davida, bych ustanovil ho nad lidem svým israelským."', '2Pa 6:7': 'Když pak ustanovil se David, otec můj, na tom, že bude stavěti dům jménu Hospodina, Boha Israelova,', '2Pa 6:8': 'řekl Hospodin jemu: „Že sis umínil stavěti dům jménu mému, dobře sice jsi učinil, [žes měl tu vůli;]', '2Pa 6:9': 'avšak nebudeš ty stavěti toho domu, ale syn tvůj, který vzejde z krve tvé, ten vystaví dům jménu mému."', '2Pa 6:10': 'Naplnil tedy Hospodin řeč svou, kterou byl mluvil: Já nastoupil jsem na místo Davida, otce svého, dosedl jsem na trůn israelský, jak byl mluvil Hospodin, vystavěl jsem dům jménu Hospodina, Boha Israelova,', '2Pa 6:11': 'a postavil jsem v něm archu, v níž jest úmluva Hospodinova, kterou učinil se syny Israelovými."', '2Pa 6:12': 'A postaviv se před oltářem Hospodinovým, před veškerou obcí Israelovou, roztáhl ruce své, – ', '2Pa 6:13': 'Šalomoun totiž dal si prve udělati stupeň měděný a položil jej prostřed předsíně; byl pět loket dlouhý, pět loket široký a tři lokte vysoký; na ten vystoupiv klekl na kolena před veškerou obcí Israelovou a pozdvihl ruce k nebi – ', '2Pa 6:14': 'a řekl: „Hospodine, Bože Israelův! Není boha na nebi ani na zemi podobného tobě, který zachováváš úmluvu a milost služebníkům svým, kteří chodí před tebou celým srdcem svým, a', '2Pa 6:15': 'který jsi splnil služebníku svému Davidovi, otci mému, cokoli jsi jemu slíbil; co jsi ústy slíbil, skutkem jsi naplnil, jak (to) také dnešek dokazuje.', '2Pa 6:16': 'Nuže tedy, Hospodine, Bože Israelův, naplň (také) služebníku svému Davidovi, otci mému, co jsi slíbil jemu řka: „Nebude se nedostávati potomka tvého přede mnou, který by zasedl na trůn Israelův, budou-li však jen synové tvoji ostražití na své cesty, aby chodili v zákoně mém jako jsi i ty chodil přede mnou."', '2Pa 6:17': 'Nyní tedy, Hospodine, Bože Israelův, ať se potvrdí slib tvůj, který jsi dal služebníku svému Davidovi!', '2Pa 6:18': 'Zdali tedy možno věřit, že bydlí Bůh s lidmi na zemi? Jestliže nebe a nebesa nebes nemohou obsáhnouti tebe, čím méně dům tento, který jsem vystavěl!', '2Pa 6:19': 'Avšak toliko k tomu jest udělán, abys shlédl na modlitbu služebníka svého a na prosbu jeho, Hospodine, Bože můj, a slyšel prosby, které vysílá služebník tvůj před tebou;', '2Pa 6:20': 'abys měl otevřeny oči své na dům tento ve dne v noci, na místo, o kterém jsi slíbil, že tu vzýváno bude jméno tvé;', '2Pa 6:21': 'a modlitbu abys vyslyšel, kterou modlí se služebník tvůj na něm, abys vyslyšel prosby služebníka svého i lidu svého israelského. Kdokoli modliti se bude na místě tomto, vyslyš (ho) z příbytku svého, to jest s nebe a milostiv bud.', '2Pa 6:22': 'Zhřeší-li kdo proti bližnímu svému, přijde-li hotov jsa přisahati proti němu a zaváže- li se zaklínací přísahou před oltářem v domě tomto:', '2Pa 6:23': 'ty slyš (to) s nebe a rozsuď služebníky své tak, abys obrátil skutky nepravého na hlavu jeho, spravedlivého však osvobodil, odplatě mu podle spravedlnosti jeho.', '2Pa 6:24': 'Bude-li přemožen tvůj lid israelský od nepřátel – neboť zhřeší proti tobě – avšak obrátí-li se, budou-li činiti pokání, prositi jméno tvé a modliti se na místě tomto:', '2Pa 6:25': 'ty slyš (to) s nebe, odpusť hřích lidu svému israelskému a přived je zase do země, kterou jsi dal jim a otcům jejich.', '2Pa 6:26': 'Bude-li zavřeno nebe, že nebude pršeti pro hříchy lidu, budou-li však modliti se tobě na místě tomto, budou-li vyznávati se jménu tvému a odvrátí-li se od hříchů svých, že jsi je sevřel:', '2Pa 6:27': 'slyš (to) s nebe, Hospodine, odpusť hříchy služebníků svých, lidu svého israelského, ukaž jim cestu dobrou, po které by chodili a dej déšť zemi, kterou jsi dal lidu svému v majetek.', '2Pa 6:28': 'Bude-li hlad na zemi, nebo mor, nebo rez, nebo sněť, nebo kobylky, nebo hmyz, nebo pohubí-li zemi nepřátelé a oblehnou-li brány města, nebo bude-li jakákoli rána či nemoc trápiti lid:', '2Pa 6:29': 'bude-li kdo z lidu tvého israelského modliti se poznaje ránu srdce svého a rozprostřeli ruce své v domě tomto:', '2Pa 6:30': 'ty slyš (to) s nebe, to jest z vysokého příbytku svého, buď milostiv, a odplať každému podle způsobu života jeho, to jest podle smýšlení jeho, o kterém víš, – ty totiž jediný znáš srdce lidí – ', '2Pa 6:31': 'aby se báli tebe chodíce po cestách tvých všecky dny, ve kterých živi jsou na půdě, kterou jsi dal otcům našim.', '2Pa 6:32': 'Ano i cizinec, který není z lidu tvého israelského, přijde-li ze země daleké pro jméno tvé veliké, pro ruku tvou silnou a rámě tvé vztažené, a bude-li se klaněti na místě tomto:', '2Pa 6:33': 'ty vyslyš ho s nebe, z přepevného příbytku svého a učiň vše, zač volati bude k tobě ten cizinec, aby poznali všichni národové světa jméno tvé a báli se tebe jako lid tvůj israelský, aby poznali, že podle jména tvého nazván je dům tento, který jsem vystavěl.', '2Pa 6:34': 'Vytáhne-li tvůj lid na vojnu proti nepřátelům svým cestou, kterou je pošleš, a budou- li klaněti se tobě čelem k tomuto městu, které jsi vyvolil a k domu, který jsem vystavěl jménu tvému:', '2Pa 6:35': 'ty vyslyš s nebe úpěnlivou modlitbu jejich a zjednej právo (jim).', '2Pa 6:36': 'Zhřeší-li pak proti tobě – neboť není člověka, který by nehřešil – a rozhněváš-li se na ně, že je vydáš nepřátelům, že je zavedou v zajetí do země daleké nebo blízké,', '2Pa 6:37': 'obrátí-li se však v srdci svém v zemi, do které v zajetí odvedeni budou, budou-li činiti pokání, budou-li se modliti tobě v zemi zajetí svého řkouce: „Zhřešili jsme, nepravě jsme činili a nespravedlivě jsme se chovali,"', '2Pa 6:38': 'navrátí-li se k tobě celým srdcem svým a veškerou duší svou v zemi zajetí svého, do které zavedeni budou, a budou-li se klaněti tobě čelem k zemi své, kterou jsi dal otcům jejich, (čelem) k městu, které jsi vyvolil, a (čelem) k domu, který jsem vystavěl jménu tvému:', '2Pa 6:39': 'ty slyš s nebe, to jest z pevného příbytku svého, prosby jejich, zjednej jim právo, odpusť lidu svému, ačkoli hříšnému.', '2Pa 6:40': 'Ty jsi Bůh můj; buďtež (tedy), prosím, otevřeny oči tvé a uši tvé pozorujtež modlitbu, která je konána na tomto místě!', '2Pa 6:41': 'Nyní pak vstaň (a jdi) Hospodine Bože, na své místo klidu, ty i archa tvoje mocná; kněží tvoji, Hospodine Bože, ať se oblekou v roucho blaha, a tvoji svatí nechať radují se ze štěstí;', '2Pa 6:42': 'Hospodine Bože, nezamítej svého pomazaného, pamatuj milostí Davidu, sluhovi svému (daných)!"', '2Pa 7:1': 'Když dokonal Šalomoun modlitby tyto, oheň sestoupil s nebe a strávil celopaly i (jiné) oběti, a velebnost Hospodinova naplnila dům.', '2Pa 7:2': 'Kněží nemohli vejíti do chrámu Hospodinova, ježto velebnost Hospodinova naplnila chrám Hospodinův.', '2Pa 7:3': 'Když všichni synové Israelovi viděli, že sestupuje oheň a velebnost Hospodinova na dům, padše tváří k zemi na podlahu dlážděnou kamenem, klaněli se a chválili Hospodina, že je dobrý, že na věky (trvá) milosrdenství jeho.', '2Pa 7:4': 'Podával pak král i veškeren lid oběti před Hospodinem.', '2Pa 7:5': 'Šalomoun pobil na oběti dvacet dva tisíce býků a stodvacet tisíc beranů. Tak slavil posvěcení domu Božího král i všecek lid.', '2Pa 7:6': 'Kněží stáli na svých místech; taktéž i levité s Hospodinovými nástroji hudebními, kterých dal nadělati král David, aby chválili Hospodina, že na věky (trvá) milosrdenství jeho, a zpívali sami písně Davidovy; kněží troubili také na trouby naproti nim, an veškeren Israel stál.', '2Pa 7:7': 'Šalomoun posvětil i prostředek nádvoří před chrámem Hospodinovým, ježto tu obětoval celopaly a tuky obětí pokojných; oltář totiž měděný, který byl dal udělati, nemohl pojmouti celopalů, obětí suchých a tuků.', '2Pa 7:8': 'Šalomoun držel tehdy slavnost sedm dní, a veškeren Israel s ním, shromáždění velmi veliké odtud, kde se vchází do Ematu až ku Potoku egyptskému.', '2Pa 7:9': 'Osmého pak dne konal schůzi, protože byl posvěcoval oltář sedm dní a slavnost světil [sedm dní].', '2Pa 7:10': 'A dvacátého třetího dne měsíce sedmého propustil domů lid radující a veselící se z toho, co dobrého učinil Hospodin Davidovi, Šalomounovi a Israelovi, lidu svému.', '2Pa 7:11': 'Když byl dokonal Šalomoun dům Hospodinův, dům královský a vše, co si byl umínil, že udělá v domě Hospodinově i v domě svém, když se mu šťastně povedlo,', '2Pa 7:12': 'ukázal se mu Hospodin v noci a řekl: „Slyšel jsem modlitbu tvou a vyvolil jsem si toto místo za dům oběti.', '2Pa 7:13': 'Zavru-li nebe, že nebude pršeti, pošlu-li kobylky a přikáži, by pohubily zemi, nebo pošlu-li mor na lid svůj,', '2Pa 7:14': 'avšak lid můj, který sluje podle jména mého, obrátí se, bude se modliti ke mně, hledati tváře mé, a kajícně-li odvrátí se od svých zlých cest: také já vyslyším je s nebe, milostiv budu hříchům jejich a dám zdraví zemi jejich.', '2Pa 7:15': 'Oči mé tedy budou otevřeny, a uši mé pozorovati modlitbu toho, kdo bude modliti se na tomto místě;', '2Pa 7:16': 'neboť vyvolil a posvětil jsem toto místo, by jméno mé bylo tam na věky, a oči mé i srdce mé by tu bylo po všecky dny.', '2Pa 7:17': 'Ty pak budeš-li choditi přede mnou, jako chodil David, otec tvůj, budeš-li činiti vše, co jsem ti přikázal, a budeš-li ustanovení má a práva zachovávati:', '2Pa 7:18': 'utvrdím trůn království tvého, jak jsem slíbil Davidovi, otci tvému řka: „Nebude se nedostávati muže z rodu tvého, který bude knížetem v Israeli."', '2Pa 7:19': 'Odvrátíte-li se však, opustíce práva má a příkazy, které jsem vydal vám, odejdete-li, byste sloužili bohům cizím a klaněli se jim:', '2Pa 7:20': 'vyplením vás ze země své, kterou jsem dal vám; a dům tento, který jsem posvětil jménu svému, zavrhnu od sebe a vydám jej v příkladnou výstrahu všem národům.', '2Pa 7:21': 'Dům tento stane se příslovným všem kolemjdoucím; žasnouce budou se tázati: „Proč tak učinil Hospodin zemi této a domu tomuto?"', '2Pa 7:22': 'A bude (jim) odpověděno: „Protože opustili Hospodina, Boha otců svých, který je vyvedl z Egypta, že se chytili bohů cizích, klaněli se jim a ctili je: proto přišlo na ně všecko toto neštěstí."', '2Pa 8:1': 'Po dvaceti letech, když byl vystavěl Šalomoun dům Hospodinův a dům svůj,', '2Pa 8:2': 'opevnil města, která byl vrátil Hiram Šalomounovi, a usadil tam syny Israelovy.', '2Pa 8:3': 'Táhl také do Emat-Suby a dobyl jí.', '2Pa 8:4': 'Na poušti vystavěl Palmyru a jiné pevnosti vystavěl v Ematsku.', '2Pa 8:5': 'Dále vystavěl Bethoron hořejší i Bethoron dolejší v města hrazená zdmi. mající brány, závory a zámky;', '2Pa 8:6': 'také Balaat, všecky pevnosti, které patřily Šalomounovi, všecka města vozů, města jízdy; zkrátka vše, cokoli chtěl Šalomoun a si umínil, vystavěl v Jerusalemě, na Libanu a po veškeré zemi svého vladařství.', '2Pa 8:7': 'Z veškerého lidu, který zbýval z Heťanů, Amorrhejských, Ferezanů. Hevanů a Jebušanů, kteří nebyli z rodu Israelova,', '2Pa 8:8': 'z jejich synů, to jest z potomků (jejich), kterých nepobili synové Israelovi, učinil Šalomoun poddané robotníky až do dneška.', '2Pa 8:9': 'Ze synů však Israelových nepodrobil (nikoho) robotě při pracích královských, ale ti byli bojovníky, hodnostáři, úředníky a veliteli nad vozy, jakož i nad jezdci jeho.', '2Pa 8:10': 'Všech velitelů vojska krále Šalomouna bylo dvě stě padesát; ti cvičili vojáky.', '2Pa 8:11': 'Dceru pak faraonovu přestěhoval z města Davidova do domu, který jí byl vystavěl. [Řekl totiž král: „Nebude bydliti manželka má v domě Davida, krále israelského, ježto je posvěcen; neboť vešla do něho archa Hospodinova."]', '2Pa 8:12': 'Tehdy obětoval Šalomoun celopaly Hospodinu na Hospodinově oltáři, který byl postavil před síní,', '2Pa 8:13': 'by obětováno bylo na něm podle příkazů Mojžíšova každý den, ve dny sobotní, na nov měsíce, a na slavnosti třikráte do roka, totiž na slavnost přesnic, na slavnost týdnů a na slavnost stánků.', '2Pa 8:14': 'Ustanovil také podle nařízení Davida, otce svého, třídy kněžské ku příslušné službě; dále levity ku příslušným úkonům, by vzdávali chválu a přisluhovali při kněžích podle řádu toho onoho dne, také vrátné podle jejich oddílů u každé brány; tak totiž byl přikázal David, muž Boží.', '2Pa 8:15': 'Nepřestoupili nic z rozkazů královských ani kněží ani levité při všech věcech, které byl přikázal, ani při strážích pokladů.', '2Pa 8:16': 'Všecky náklady měl Šalomoun přichystané ode dne, kdy položil základy k domu Hospodinovu až do dne, kdy jej dokonal.', '2Pa 8:17': 'Tehdy odjel Šalomoun do Asiongaberu a do Ailatu na břehu moře Rudého v Edomsku.', '2Pa 8:18': 'Poslal pak mu Hiram po služebnících svých lodi a plavce, dovedné námořníky, i plavili se se služebníky Šalomounovými do Ofiru, přinesli odtud čtyřistapadesát hřiven zlata a odevzdali je králi Šalomounovi.', '2Pa 9:1': 'Ba i královna ze Saby, když uslyšela pověst o Šalomounovi, přijela do Jerusalema, aby ho zkusila hádankami, s velikým bohatstvím, i s velbloudy, kteří nesli vonidla, velmi mnoho zlata a drahokamy. Když přišla k Šalomounovi, pověděla mu vše, co měla v srdci.', '2Pa 9:2': 'I vyložil jí Šalomoun vše, co mu byla podala; nebylo nic, co by jí byl nevyložil.', '2Pa 9:3': 'Když uzřela moudrost Šalomounovu, dům, který byl vystavěl,', '2Pa 9:4': 'pokrmy stolu jeho, jak (tu) sedí dvořané jeho, jak sluhové jemu přisluhují, jejich roucha, dále číšníky a šaty jejich, i oběti, které podával v domě Hospodinově, velikým úžasem byla bez sebe.', '2Pa 9:5': 'I řekla králi: „Správná je řeč, kterou jsem slyšela v zemi své o zámožnosti tvé a moudrosti tvé.', '2Pa 9:6': 'Nevěřila jsem vypravujícím, až jsem sama přišla, uzřela očima svýma a přesvědčila se, že sotva polovici o moudrosti tvé pověděli mi; převýšil jsi pověst [výkony svými].', '2Pa 9:7': 'Blahoslaveni lidé tvoji, blahoslaveni služebníci tvoji, kteří stojí před tebou ustavičně a slyší moudrost tvou.', '2Pa 9:8': 'Budiž požehnán Hospodin, Bůh tvůj, kterému se zalíbilo ustanoviti tebe na svém trůně králem Hospodina, Boha tvého. Miluje totiž Bůh Israele a chce zachovati jej na věky; protož učinil tebe nad ním králem, abys vykonával právo a spravedlnost."', '2Pa 9:9': 'Dala pak králi stodvacet hřiven zlata, vonidel velmi mnoho, jakož i kamení drahého; nebylo tolik vonidel jako bylo těch, které darovala královna ze Saby králi Šalamounovi.', '2Pa 9:10': 'Také však služebníci Hiramovi se služebníky Šalomounovými přivezli zlata z Ofiru, jakož i dřeva tyinového a kamení drahého;', '2Pa 9:11': 'z toho dřeva, to jest tyinového dal nadělati král schodů v domě Hospodinově i v paláci královském, jakož i citar a harf zpěvákům; nikdy nebylo vídáno dřevo takové v Judsku.', '2Pa 9:12': 'A král Šalomoun dal královně ze Saby všecky věci, které si přála a kterých požádala, mnohem více, nežli byla k němu přinesla. Ona pak odjela zpět do země své se služebníky svými.', '2Pa 9:13': 'Váha zlata, které bylo přineseno Šalomounovi jeden rok, byla šest set šedesát šest hřiven zlata', '2Pa 9:14': 'kromě toho množství, které přinášívali poslové rozličných národů a kupci, jakož i všichni králové arabští a místodržící krajů, kteří přiváželi zlato a stříbro Šalomounovi.', '2Pa 9:15': 'A dal udělati král Šalomoun dvě stě štítů zlatých tak, že na jeden štít bylo úhrnem šest set zlatých (lotů) vynaloženo;', '2Pa 9:16': 'také tři sta puklířů zlatých ze tří min zlata, jimiž přikryt byl každý (ten) puklíř; a uložil je král ve zbrojnici, která byla vysázena hájem.', '2Pa 9:17': 'Dále dal udělati král veliký trůn z kostí slonových a obložil jej zlatem nejčistším.', '2Pa 9:18': 'Taká šest stupňů, po kterých se vystupovalo na trůn. podnož zlatou, a opěradla dvě s obou stran, dva lvy, kteří stáli vedle opěradel, a', '2Pa 9:19': 'jiných dvanácte lvíčků, stojících na šesti stupních po obou stranách; nebylo takového trůnu v žádném království.', '2Pa 9:20': 'Také všecky nádoby královského stolu byly zlaté, a náčiní v domě „háje libanského" ze zlata nejčistšího; nebo stříbro tehdy za nic nepovažovali.', '2Pa 9:21': 'Lodi královské totiž chodívaly do Tarsise se služebníky, Hiramovými jednou ve třech letech, a přinášely odtud zlato, stříbro, kosti slonové, opice a pávy.', '2Pa 9:22': 'Tak vyvýšen byl Šalomoun nade všecky krále země bohatstvím a moudrostí.', '2Pa 9:23': 'Všichni králové země žádali viděti tvář Šalomounovu, by slyšeli moudrost, kterou byl dal Bůh do mysli jeho;', '2Pa 9:24': 'a přinášeli mu darem nářadí stříbrné i zlaté, roucha, zbraně, vonidla, koně a mezky každý rok.', '2Pa 9:25': 'Šalomoun měl také čtyřicet tisíc koní ve stájích, vozů pak a jezdců dvanáct tisíc; a rozsadil je po městech vozů a v Jerusalemě, kde byl král.', '2Pa 9:26': 'A provozoval moc nade všemi králi od řeky Eufratu až k zemi filištínské, a až ke hranicím Egypta.', '2Pa 9:27': 'Způsobil, že byla tak veliká hojnost stříbra v Jerusalemě jako je kamení; a dřeva cedrového tak veliké množství, jako je planého fíkoví, které roste na poli.', '2Pa 9:28': 'Koně mu přiváděli z Egypta a ze všech krajin.', '2Pa 9:29': 'Ostatní děje Šalomounovy, první i poslední, zapsány jsou v Letopisech Natana proroka, v Knihách Ahjáše Silana a ve Vidění vidce Adda proti Jeroboamovi, synu Nabatovu.', '2Pa 9:30': 'Šalomoun kraloval v Jerusalemě nad veškerým Israelem čtyřicet let.', '2Pa 9:31': 'Když usnul s otci svými, pochovali jej v městě Davidově; a stal se králem Roboam, syn jeho, místo něho.', '2Pa 10:1': 'Roboam přišel do Sichemu; tam totiž byl se sešel veškeren Israel, aby ho ustanovil králem.', '2Pa 10:2': 'Když to uslyšel Jeroboam, syn Nabatův, který byl v Egyptě – byltě tam utekl před Šalomounem – ihned se vrátil.', '2Pa 10:3': '[I povolali ho a přišel s veškerým Israelem] a mluvili Roboamovi takto:', '2Pa 10:4': '„Otec tvůj přetěžkým jhem obtížil nás; ty lehčejší věci rozkazuj nežli otec tvůj, který na nás vložil poddanství těžké, a maličko slev z břemene, bychom ti mohli býti poddáni!"', '2Pa 10:5': 'On řekl: „Po třech dnech vraťte se ke mně!" Když lid odešel,', '2Pa 10:6': 'radil se se staršími, kteří sloužívali Šalomounovi, otci jeho, když ještě živ byl, řka: „Kterak mi radíte, bych odpověděl lidu?"', '2Pa 10:7': 'Oni mu řekli: „Zalíbíš-li se lidu tomuto, uchlácholíš-li je slovy milostivými, budou ti poddáni vždycky."', '2Pa 10:8': 'On však opustil radu starců, a počal se raditi s mladými, kteří s ním vychováni a (nyní) v jeho družině byli.', '2Pa 10:9': '„Co se vám zdá?" – řekl jim. – „Jakou mám dát odpověď lidu tomuto, který mi řekl: „Polehči nám jho, které vložil otec tvůj na nás?"', '2Pa 10:10': 'Oni odpověděli jako mladí a vychovaní s ním v rozkolech: „Takto mluv k lidu, který ti řekl: „Otec tvůj ztížil jho naše, ty polehči nám," takto mu odpověz: „Můj malík je tlustší nežli bedra otce mého.', '2Pa 10:11': 'Otec můj vložil na vás jho těžké, já však břemene přiložím, (že bude) těžší; otec můj mrskal vás bičíky, ale já mrskati budu vás biči uzlovatými."', '2Pa 10:12': 'Když tedy přišel veškeren lid k Roboamovi dne třetího, jak jim byl rozkázal,', '2Pa 10:13': 'odpověděl král tvrdě nedbav rady starších a', '2Pa 10:14': 'mluvil podle vůle mladých: „Otec můj těžké jho na vás vložil, já však přiložím (že bude) těžší; otec můj mrskal vás bičíky, ale já mrskati vás budu biči uzlovatými!"', '2Pa 10:15': 'Nepovolil, tedy prosbám lidu; neboť byla to vůle Boží, aby se splnila řeč jeho, kterou byl mluvil skrze Ahjáše Silana k Jeroboamovi, synu Nabatovu.', '2Pa 10:16': 'Veškeren lid, když mu král tak tvrdě mluvil, řekl mu toto: „Nemáme my dílu v Davidovi, ani podílu v synu Isajově. Vrať se do svého domova, Israeli! Ty pak pasiž svůj dům, Davide!" Odešel tedy Israel domů.', '2Pa 10:17': 'Ale nad syny Israelovými, kteří bydlili v městech judských kraloval Roboam.', '2Pa 10:18': 'Král Roboam poslal (sice) Adurama, který byl nad robotami, ale synové Israelovi ho k smrti uházeli kamením; král Roboam tedy spěšně sedl na vůz a ujel do Jerusalema.', '2Pa 10:19': 'Tak odpadl Israel od domu Davidova až do tohoto dne.', '2Pa 11:1': 'Když přijel Roboam do Jerusalema, svolal všecek dům Judův [a Benjaminův] stoosmdesáte tisíc výborných bojovníků, aby bojoval proti Israelovi a získal zase království své.', '2Pa 11:2': 'Avšak Hospodin oslovil Semejáše, muže Božího a řekl:', '2Pa 11:3': '„Mluv k Roboamovi, synu Šalomounovu, králi judskému a ke všemu Israelovi, který je v Judsku [a v Benjaminsku] (takto):', '2Pa 11:4': 'Toto praví Hospodin: Netáhněte a nebojujte proti bratřím svým; vrať se každý domů, neboť mou vůlí dálo se to." Když uslyšeli řeč Hospodinovu, vrátili se a netáhli proti Jeroboamovi.', '2Pa 11:5': 'Roboam sídlil v Jerusalemě, a opevnil města v Judsku.', '2Pa 11:6': 'Opevnil Betlem, Etam a Tekue;', '2Pa 11:7': 'Betsur, Socho a Odollam;', '2Pa 11:8': 'Get, Maresu a Zif;', '2Pa 11:9': 'Aduram, Lachis a Azeku;', '2Pa 11:10': 'Sarau, Ajalon a Hebron; ta (města) byla v území Judově.', '2Pa 11:11': 'Ohradil je zdmi, ustanovil v nich velitele a (postavil) skladiště na potraviny, olej a víno.', '2Pa 11:12': 'V každém městě dal udělati [zborojnici na] štíty a kopí. Opevnil je s veškerou péčí. Panoval tedy naci Judou [a Benjaminem].', '2Pa 11:13': 'Kněží a levité, kteří byli ve všem Israeli, přišli k němu ze všech sídel svých', '2Pa 11:14': 'opustivše pastviska a majetek svůj; odebrali se do Judska a do Jerusalema, ježto je zavrhl Jeroboam a synové jeho, že kněžství Hospodinova nesměli vykonávati. – ', '2Pa 11:15': 'Ustanovil si totiž kněze výšin a ďáblův a telat, kterých byl dal nadělati. – ', '2Pa 11:16': 'Též i ze všech kmenů Israelových, kteří se srdcem oddaným hledali Hospodina, Boha Israelova, přišli do Jerusalema, by podávali oběti své před Hospodinem, Bohem otců svých.', '2Pa 11:17': 'A tak posilovali království judské a zesilovali Roboama, syna Šalomounova tři roky; chodili totiž po cestách Davidových a Šalomounových toliko tři roky.', '2Pa 11:18': 'Roboam pojal za manželku Mahalatu, dceru Jerimota, syna Davidova, a Abihajily, dcery Eliaba, syna Isajova,', '2Pa 11:19': 'a ta mu porodila syny: Jehusa, Somorjáše a Zooma.', '2Pa 11:20': 'Poté vzal si také Maachu, dceru Absalomovu, která mu porodila Abjáše, Etaje, Zizu a Salomitu.', '2Pa 11:21': 'Roboam miloval Maachu, dceru Absalomovu nade všecky jiné manželky své a ženiny – byl totiž pojal manželek osmnáct a ženin šedesát a zplodil dvacet osm synů a šedesáte dcer – ', '2Pa 11:22': 'i ustanovil hlavou Abjáše, syna Maašina, vůdcem nade všemi bratry jeho, ježto zamýšlel jej ustanoviti králem;', '2Pa 11:23': 'byltě moudřejší a statnější nežli všichni synové jeho, ustanovení po všech krajích Judových a Benjaminových, ve všech městech hrazených, kterým dal hojně potravy a vyžádal mnoho žen.', '2Pa 12:1': 'Když utvrzeno bylo království Roboamovo a posilněno, opustil zákon Hospodinův a veškeren Israel s ním.', '2Pa 12:2': 'Avšak léta pátého království Roboamova přitáhl Sesak, král egyptský k Jerusalemu – že byli zhřešili proti Hospodinu – ', '2Pa 12:3': 's tisícem dvěma sty vozů a se šedesáti tisíci jezdců; branného lidu, který přitáhl s ním z Egypta, to jest Lybijských, Jamníků a Etiopských nebylo počtu.', '2Pa 12:4': 'Dobyv měst hrazených v Judsku přitáhl až k Jerusalemu.', '2Pa 12:5': 'I přišel Semejáš prorok k Roboamovi a ke knížatům judským, kteří se byli shromáždili do Jerusalema utekše před Sesakem a řekl jim: „Toto praví Hospodin: Vy jste zanechali mne, proto já zanechám vás moci Sesakově."', '2Pa 12:6': 'Knížata Israelova i král poníživše se řekli: „Spravedlivý je Hospodin!"', '2Pa 12:7': 'Když viděl Hospodin, že se ponížili, oslovil Hospodin Semejáše takto: „Protože se ponížili, nezahladím jich, ale brzy jim pomohu; nevyleje se tedy hněv můj na Jerusalem skrze Sesaka.', '2Pa 12:8': 'Avšak sloužiti jemu budou, aby poznali rozdíl mezi službou mou a službou království zemí."', '2Pa 12:9': 'Odtrhl tedy Sesak, král egyptský, od Jerusalema, pobrav poklady domu Hospodinova a domu královského. Všecko vzal s sebou, i štíty zlaté, kterých dal kdysi nadělati Šalomoun;', '2Pa 12:10': 'místo nich dal nadělati král (štítů) měděných, a dal je velitelům štítonošů, kteří střehli vchod do paláce;', '2Pa 12:11': 'když chodíval král do domu Hospodinova, přicházeli štítonoši a brali je a (pak) zase odnášeli je do zbrojnice své.', '2Pa 12:12': 'Že se tedy ponížil, odvrátil se od něho hněv Hospodinův, a nebyli docela zahlazeni; i v Judsku totiž bylo shledáno leccos dobrého.', '2Pa 12:13': 'Tak zmohl se král Roboam v Jerusalemě a kraloval (dále). Čtyřicet jeden rok mu byl, když počal kralovati, a sedmnácte roků panoval v Jerusalemě, v městě, které vyvolil Hospodin ze všech kmenů Israelových, aby tam pevně ubytoval jméno své. A jméno matky jeho: Naama, Ammanka.', '2Pa 12:14': 'Činil zlé, ježto nepomýšlel na to, by hledal Hospodina.', '2Pa 12:15': 'Dějiny Roboamovy, první i poslední, zapsány jsou v knihách Semejáše proroka a vidce Adda; [jsou pečlivě popsány.] Roboam a Jeroboam bojovali proti sobě po všecky dny.', '2Pa 12:16': 'Když usnul Roboam s otci svými, pochován byl v městě Davidově. A stal se králem Abjáš, syn jeho místo něho.', '2Pa 13:1': 'Roku osmnáctého vlády Jeroboamovy stal se Abjáš králem nad Judou.', '2Pa 13:2': 'Tři léta kraloval v Jerusalemě. Jméno matky jeho: Maacha, dcera Urielova z Gabay. I vznikla válka mezi Abjášem a Jeroboamem.', '2Pa 13:3': 'Abjáš počal bojovati maje udatných, výborných bojovníků čtyřikrát sto tisíc; Jeroboam sešikoval proti němu do boje osmkrát sto tisíc mužů vojska, kteří byli také výborní a udatní junáci.', '2Pa 13:4': 'Abjáš postavil se na hoře Semeron, která byla v Efraimsku, a pravil: „Slyš, Jeroboame i veškeren Israeli!', '2Pa 13:5': 'Zdali nevíte, že Hospodin, Bůh Israelův, dal království Davidovi nad Israelem na věky, jemu i synům jeho solnou smlouvou?', '2Pa 13:6': 'Avšak Jeroboam, syn Nabatův, služebník Šalomouna, syna Davidova povstal a vzbouřil se proti pánu svému.', '2Pa 13:7': 'I přidali se k němu lidé ničemní, pekelníci, zmohli se proti Roboamovi, synu Šalomounovu, ježto Roboam jsa neohrabaný a srdce bázlivého, nemohl jim odolati.', '2Pa 13:8': 'Nyní tedy vy míníte, že můžete odolati království Hospodinovu, kterým vládne skrze syny Davidovy, ježto máte lidu veliké množství a zlatá telata, která vám udělal Jeroboam za bohy.', '2Pa 13:9': 'Vyvrhše kněze Hospodinovy, syny Áronovy a levity, nadělali jste si kněží jako všichni národové zemí; kdokoli přijde s býkem a sedmi berany, aby se dal vysvětit, stává se knězem nebohů.', '2Pa 13:10': 'Náš Bůh je však Hospodin, kterého neopouštíme, kněžský úřad zastávají Hospodinu synové Áronovi a levité jsou ve službě své:', '2Pa 13:11': 'celopaly obětují Hospodinu každý den ráno i večer a kadidlo z vonidel podle příkazu zákona připravené; chleby bývají předkládány na stole nejčistším; u nás je také svícen zlatý s příslušnými lampami, aby byly rozsvěcovány vždycky k večeru. My totiž šetříme příkazů Hospodina, Boha svého, kterého jste vy opustili.', '2Pa 13:12': 'V našem tedy vojsku je Bůh vůdcem (naším), a kněží jeho, kteří troubí na trouby znějící proti vám. Synové Israelovi, nebojujte proti Hospodinu, Bohu otců svých, nebo nic vám to neprospěje. "', '2Pa 13:13': 'Mezi tím co takto mluvil, Jeroboam vzadu strojil úklady; stál (sice) před nepřítelem, ale (zatím) Judu nepozorovaně svým vojskem obchvacoval.', '2Pa 13:14': 'Když pak se ohlédli Judovci, viděli, že jim boj nastává zpředu i zezadu. Volali tedy k Hospodinu a kněží počali troubiti na trouby.', '2Pa 13:15': 'Všichni muži judští dali se do křiku. Když tak křičeli, hle, přestrašil Bůh Jeroboama i veškerého Israele, který stál proti Abjášovi a lidu judskému.', '2Pa 13:16': 'Dali se tedy na útěk synové Israelovi před Judou a Bůh dal je v ruku jejich.', '2Pa 13:17': 'Tak porazil je Abjáš a lid jeho ranou velikou; padlo z Israele pětkrát sto tisíc zbitých mužů statečných.', '2Pa 13:18': 'Tehdy sníženi byli synové Israelovi, avšak Judovci zmohli se přenáramně, protože doufali v Hospodina, Boha otců svých.', '2Pa 13:19': 'Abjáš pronásledoval pak Jeroboama utíkajícího a vzal mu města: Betel s příslušnými vesnicemi, Jesanu s příslušnými vesnicemi a Efron s příslušnými vesnicemi.', '2Pa 13:20': 'Nemohl již vzdorovati Jeroboam za dnů Abjášových. A ranil jej Hospodin, že zemřel.', '2Pa 13:21': 'Ale Abjáš upevnil své království; a pojav čtrnáct manželek zplodil dvacet dva syny a šestnácte dcer.', '2Pa 13:22': 'Ostatní děje Abjášovy, jeho cesty a skutky sepsány jsou velmi pečlivě v knize Adda proroka.', '2Pa 14:1': 'Když usnul Abjáš s otci svými, pochovali ho v městě Davidově, a stal se králem Asa, syn jeho, místo něho. Za jeho dnů byla země v pokoji deset roků.', '2Pa 14:2': 'Asa činil, co bylo dobré a libé před Bohem jeho, pobořil oltáře cizího náboženství i výšiny,', '2Pa 14:3': 'ztroskotal modly, posekal háje,', '2Pa 14:4': 'přikázal lidu judskému, by hledali Hospodina, Boha otců svých, plnili zákon a všecky příkazy', '2Pa 14:5': 'a odstranil ze všech měst judských oltáře i svatyně modlářské. Kraloval v pokoji.', '2Pa 14:6': 'Vystavěl také pevnosti v Judsku. Měl totiž pokoj a žádné války za času jeho nepovstaly, ježto Hospodin dal pokoj;', '2Pa 14:7': 'řekl tedy lidu judskému: „Vystavme ta města, ohraďme je zdmi, a opevněme věžemi, branami a závorami, dokud má všecko pokoj před válkou; protože totiž hledali jsme Hospodina, Boha otců svých, dal nám pokoj vůkol." Stavěli tedy a nebylo žádné překážky ve stavbě.', '2Pa 14:8': 'Měl pak Asa ve vojště svém těch, kteří nosili štíty a kopí z kmene Judova třikrát sto tisíc a z kmene Benjaminova štítonošů a střelců dvě stě osmdesát tisíc, vesměs to mužů statečných.', '2Pa 14:9': 'I vytáhl proti nim Etiop Zara s vojskem svým, desetkrát sto tisíci (mužů) a se třemi sty vozů; přitáhl až k Mareše.', '2Pa 14:10': 'Vytáhl též Asa proti němu a sešikoval vojsko k boji v údolí Sefata, které jest u Maresy.', '2Pa 14:11': 'I volal k Hospodinu Bohu řka: „Hospodine, u tebe není žádného rozdílu pomoci malým či velikým počtem bojovníků. Pomoziž nám, Hospodine, Bože náš; nebo v tobě a ve jménu tvém naději majíce přišli jsme proti tomuto množství. Hospodine, ty jsi Bůh náš, ať nenabude vrchu proti tobě člověk!"', '2Pa 14:12': 'Nahnal tedy strachu Hospodin Etiopům před Asou a Judou, že utekli Etiopové.', '2Pa 14:13': 'Asa a lid, který byl s ním, pronásledovali je až do Gerary; i padli Etiopové (téměř) až do posledního, neboť potřeni byli od Hospodina je bijícího a vojska jeho bojujícího. A nabrali (Judovci) kořisti mnoho,', '2Pa 14:14': 'ježto dobyli všech měst vůkol Gerary; připadl totiž strach náramně veliký na všecky. Vyplenili tedy ta města a mnoho kořisti odnesli.', '2Pa 14:15': 'Též i ohrady ovčí pobořivše vzali dobytka nesčíslné množství i velbloudů a vrátili se do Jerusalema.', '2Pa 15:1': 'Tu Azarjáš, syn Odedův, když do něho vešel duch Boží,', '2Pa 15:2': 'vyšel vstříc Asovi a řekl mu: „Slyšte mne, Aso i veškeren lide judský a benjaminský! Hospodin byl s vámi, protože vy jste byli s ním. Budete-li ho hledati, najdete ho; pakli jej opustíte, opustí i vás.', '2Pa 15:3': 'Pomine však mnoho dní v Israeli bez Boha pravého, bez knězeučitele, a bez zákona.', '2Pa 15:4': 'Ale navrátí-li se v úzkosti své k Hospodinu, Bohu Israelovu, a budou-li ho hledati, naleznou ho.', '2Pa 15:5': 'Tehdy nebude pokoje míti vycházející ani vcházející, ale hrůza bude odevšad mezi všemi obyvateli země;', '2Pa 15:6': 'neboť bojovati bude národ proti národu a město proti městu, ježto Hospodin zkormoutí je všelikou úzkostí.', '2Pa 15:7': 'Vy však buďte zmužilí! Nechať nechabnou ruce vaše; vždyť se dostane mzdy práci vaší."', '2Pa 15:8': 'Když to Asa uslyšel, slova totiž proroctví Azarjáše, syna Odedova, proroka, vzmužil se a vyplenil modly z veškerého Judska, Benjaminska i z měst, kterých byl dobyl na horách efraimských, a posvětil oltář Hospodinův, který byl před síní Hospodinovou.', '2Pa 15:9': 'A shromáždil veškeren lid judsky a benjaminský a s nimi přistěhovalce z Efraima, Manassa, jakož i Simeona; mnozí totiž z Israele byli utekli k němu, když viděli, že Hospodin, Bůh jeho je s ním.', '2Pa 15:10': 'Když tedy přišli do Jerusalema, měsíce třetího léta patnáctého kralování Asova,', '2Pa 15:11': 'obětovali Hospodinu ten den z kořisti, kterou byli přivedli, býků sedm set a beranů sedm tisíc.', '2Pa 15:12': 'I vešel (Israel) [podle obyčeje] v pevnou smlouvu, že hledati budou Hospodina, Boha otců svých celým srdcem svým a celou duší svou.', '2Pa 15:13': 'A dodal: „Nebude-li kdo hledati Hospodina, Boha Israelova, budiž popraven, malý i velký, muž i žena."', '2Pa 15:14': 'Přisáhli tedy Hospodinovi hlasem velikým, s jásotem, za zvuků trouby a znění rohů,', '2Pa 15:15': 'zaklínajíce se všichni, kteří byli v Judsku; neboť celým srdcem svým přisahali a celou vůlí hledali a nalezli ho; proto dal jim Hospodin pokoj vůkol.', '2Pa 15:16': 'Ano i Maachu, matku krále Asy sesadil s královské důstojnosti, protože dala udělati v háji modlu Priapovu; tu všecku ztroskotal, na padrť rozdrobil a spálil v údolí Kedron.', '2Pa 15:17': 'Výšiny však – zůstaly (sice) v Israeli, ale srdce Asovo bylo dokonale oddáno (Hospodinu) po všecky dny jeho.', '2Pa 15:18': 'Také ty věci, které byl slibem zasvětil otec jeho i on, dal vnésti do domu Hospodinova, stříbro, zlato a všelijaké náčiní.', '2Pa 15:19': 'Války nebylo až do třicátého pátého roku kralování Asova.', '2Pa 16:1': 'Avšak léta třicátého šestého kralování jeho vytáhl Baasa, král israelský proti Judovi a zdí ohrazoval Ramu, by žádný nemohl bezpečně z království Asova vyjíti ani vjíti (do něho).', '2Pa 16:2': 'Vzal tedy Asa stříbro a zlato z pokladů domu Hospodinova, jakož i z pokladů královských, poslal (je) Benadadovi, králi syrskému, který sídlil v Damašku, a vzkázal mu:', '2Pa 16:3': '„Smlouva je mezi mnou a tebou; vždyť i otec můj a otec tvůj měli smlouvu; proto posílám ti stříbro a zlato, abys zrušil smlouvu, kterou máš s Baasou, králem israelským a přiměl ho, aby odtrhl ode mne."', '2Pa 16:4': 'Benadad vyslechnuv to poslal velitele vojsk svých proti městům israelským, a ti dobyli Ahionu, Danu, Abelmaimu a všech měst hrazených v Neftali.', '2Pa 16:5': 'Když to uslyšel Baasa, přestal opevňovati Ramu; zanechal díla svého.', '2Pa 16:6': 'Král Asa pak, vzav veškeren lid judský, pobral kámen z Ramy a dřevo, které byl připravil Baasa na stavbu, a dal jím opevniti Gabau a Masfu.', '2Pa 16:7': 'Tehdy přišel prorok Hanani k Asovi, králi judskému, a řekl mu: „Že jsi skládal naději v krále syrského a ne v Hospodina, Boha svého, proto uniklo vojsko krále syrského ruce tvé.', '2Pa 16:8': 'Zda Etiopů a Libijských mnohem více nebylo vozy, jezdci a nesčíslným množstvím pěších? A (přece) vydal je Hospodin v ruku tvou, ježto jsi v něho důvěřoval!', '2Pa 16:9': 'Oči totiž Hospodinovy pozorují všecku zemi, aby dodávaly síly těm, kteří celým srdcem důvěru skládají v něho. Učinil jsi tedy pošetile; a proto od nynějška povstávati budou války proti tobě."', '2Pa 16:10': 'Asa rozhněvav se na vidce rozkázal ho dáti do vazby; bylť se rozhněval velmi pro tu věc; také mnoho z lidu dal zbíti tehdy.', '2Pa 16:11': 'Děje Asovy, první i poslední, sepsány jsou v Knize králů jud ských a israelských.', '2Pa 16:12': 'Roku třicátého devátého kralování svého roznemohl se Asa na nohy přetěžkou nemocí; avšak ani v nemoci své nehledal Hospodina, ale více doufal v umění lékařů.', '2Pa 16:13': 'Když usnul s otci svými, – umřel roku čtyřicátého prvního kralování svého – pochovali ho v hrobě jeho, který byl dal si vykopati v městě Davidově;', '2Pa 16:14': 'položili ho na jeho lůžko, které bylo plno vonidel a nejjemnějších mastí, složených mastičkářským uměním, a pálili (kadidlo) nad ním s velikou okázalostí.', '2Pa 17:1': 'Místo něho stal se králem Josafat, syn jeho; ten upevnil svou moc proti Israelovi.', '2Pa 17:2': 'Osadil četami vojska všecka města judska, která byla hrazena zdmi; posádky rozsadil po Judsku a po městech efraimských, kterých byl dobyl Asa, otec jeho.', '2Pa 17:3': 'Hospodin byl s Josafatem, protože chodil po prvních cestách Davida, otce svého, a nedoufal v Baaly,', '2Pa 17:4': 'ale v Boha otce svého; chodil v jeho příkazech a ne podle hříchů lidu israelského.', '2Pa 17:5': 'Proto upevnil Hospodin království v ruce jeho, a dával veškeren Juda dary Josafatovi; i měl bohatství nesčíslné a slávu velikou.', '2Pa 17:6': 'Když pak nabylo srdce jeho odvahy pro cesty Hospodinovy, odstranil také výšiny a háje z Judska.', '2Pa 17:7': 'Třetího léta království svého poslal ze svých knížat Benhaila, Obdiáše, Zacharjáše, Natanaela a Micheáše, by učili v městech judských;', '2Pa 17:8': 'a s nimi levity Semejáše, Natanjáše, Zabadjáše, Asaela, Semiramota, Jonatana, Adonjáše, Tobjáše a Tobadonjáše, levity a s nimi kněze Elisamu a Jorana.', '2Pa 17:9': 'Ti tedy učili lid v Judsku majíce s sebou zákoník Hospodinův; chodíce vůkol po všech městech judských učili lid.', '2Pa 17:10': 'Proto nastal strach z Hospodina po všech královstvích zemí, které byly kolem Judska, že se neopovážili bojovati proti Josafatovi.', '2Pa 17:11': 'Ano i Filišťané přinášeli Josafatovi dary a v poplatek stříbro; Arabové pak přiháněli mu dobytek, sedm tisíc sedm set beranů a tolikéž kozlů.', '2Pa 17:12': 'Tak prospíval Josafat, až náramně vysoko vzrostl; vystavěl také v Judsku budovy na způsob věží, jakož i města hrazená.', '2Pa 17:13': 'Mnoho zboží připravil v městech judských a měl bojovníky silné v Jerusalemě.', '2Pa 17:14': 'A tento je počet jejich podle domovských rodů (jich) všech: Z Judy velitelé vojska: Ednas vůdce, a s ním velmi statečných mužů třikrát sto tisíc;', '2Pa 17:15': 'po něm velitel Johanan, a s ním dvě stě osmdesát tisíc;', '2Pa 17:16': 'po něm Amasjáš, syn Zechriův, který se zasvětil Hospodinu, a s ním dvakrát sto tisíc mužů statečných.', '2Pa 17:17': 'Po něm byl hrdinný válečník Eliada, a s ním lidu branného, lučištníků a štítonošů dvakrát sto tisíc;', '2Pa 17:18': 'po něm byl Jozabad, a s ním sto osmdesát tisíc pohotových bojovníků.', '2Pa 17:19': 'Ti všichni byli králi k ruce kromě jiných, které byl rozsadil po pevnostech veškerého Judska.', '2Pa 18:1': 'Byl tedy Josafat bohatý a slavný velmi. I spříznil se s Achabem.', '2Pa 18:2': 'A po letech přijel k němu dolů do Samaře. Achab dal k jeho příchodu zabíti beranů a býků velmi mnoho pro něj i pro lid, který byl přišel s ním, a přemluvil ho, aby táhl proti Ramotu v Galaadu.', '2Pa 18:3': 'Achab, král israelský, řekl Josafatovi, králi judskému: „Táhni se mnou proti Ramotu v Galaadě!" On mu odpověděl: „Jak já, tak i ty; jako lid tvůj, tak i lid můj; a s tebou budeme v boji."', '2Pa 18:4': 'I řekl Josafat králi israelskému: „Vyžádej si, prosím, nyní (o tom) výrok Hospodinův!"', '2Pa 18:5': 'Shromáždil tedy král israelský proroky, čtyři sta mužů, a tázal se jich: „Máme táhnouti na vojnu proti Ramotu v Galaadě, či nechati tak?" Oni řekli: „Táhni, a vydá je Bůh v ruku královu."', '2Pa 18:6': 'I tázal se Josafat: „Není zde (žádného již) proroka Hospodinova, bychom se ho tázali?"', '2Pa 18:7': 'Král israelský řekl Josafatovi: „Je (tu ještě) muž jeden, jehož můžeme se ptáti na vůli Hospodinovu, ale já ho nenávidím, ježto mi (nikdy nic) dobrého neprorokuje, ale vždycky zlé; je to Micheáš, syn Jemlův." I řekl Josafat: „Nemluv tak, králi!"', '2Pa 18:8': 'Povolav tedy král israelský jednoho z komorníků řekl mu: „Zavolej mi rychle Micheáše, syna Jemlova!"', '2Pa 18:9': 'Král israelský a Josafat, král judský seděli, každý na svém křesle oděni jsouce rouchem královským; seděli na humně u brány samařské, a všichni proroci prorokovali před nimi.', '2Pa 18:10': 'Sedekjáš, syn Chanaanův, udělal si dokonce rohy železné a řekl: „Toto praví Hospodin: Těmito rozvěješ Syrii, až ji zničíš!"', '2Pa 18:11': 'Podobně všichni proroci prorokovali. Pravili: „Táhni proti Ramotu v Galaadě; budeš míti štěstí; dá je Hospodin v ruku královu."', '2Pa 18:12': 'Posel, který šel, aby zavolal Micheáše, řekl jemu: „Hle, slova všech proroků jedněmi ústy předpovídají štěstí králi; proto prosím tě, ať jim neodporuje ani řeč tvá, ale mluv příznivé věci."', '2Pa 18:13': 'Micheáš mu odvětil: „Jakože živ jest Hospodin! Cokoli mi řekne Bůh můj, to budu mluviti."', '2Pa 18:14': 'Když tedy přišel ke králi, řekl mu král: „Micheáši, máme táhnouti na vojnu proti Ramotu v Galaadě či nechati tak?" On mu odpověděl: „Táhněte: nebo vše se šťastně povede a dáni budou nepřátelé v ruce vaše!"', '2Pa 18:15': '„Kolikrát mám tě zapřisahati," – pravil král – „abys mi nemluvil nežli pravdu ve jménu Hospodinově?"', '2Pa 18:16': 'On tedy řekl: „Viděl jsem veškeren lid israelský rozptýlený po horách jak ovce bez pastýře; i řekl Hospodin: „Nemají tito pána; vrať se každý domů v pokoji!"', '2Pa 18:17': 'I řekl král israelský Josafatovi: „Zdali jsem ti neřekl, že mi tento (člověk) neprorokuje nic dobrého, ale (toliko) neštěstí?"', '2Pa 18:18': 'Onen pak mluvil (dále): „Proto slyšte slovo Hospodinovo! Viděl jsem Hospodina, an sedí na trůně svém a všecko vojsko nebeské, ano stojí při něm po pravici i po levici.', '2Pa 18:19': 'I řekl Hospodin: „Kdo oklame Achaba, krále israelského, by vytáhl a padl v Ramotu galaadském?" Když pak mluvil ten tak a jiný jinak,', '2Pa 18:20': 'vystoupil (jeden) duch, postavil se před Hospodinem a řekl: „Já ho oklamu!" Hospodin tázal se ho: „Čím jej oklameš?"', '2Pa 18:21': 'On odpověděl: „Vyjdu a budu duchem lživým v ústech všech proroků jeho!" I řekl Hospodin: „Oklameš ho; dokážeš toho; vyjdi a učiň tak!"', '2Pa 18:22': 'Proto nyní, hle, dal Hospodin ducha lživého do úst všech proroků tvých, ježto Hospodin ustanovil se na tvém neštěstí."', '2Pa 18:23': 'Tu přistoupil Sedekjáš, syn Chanaanův, dal Micheášovi poliček a řekl: „Kterou cestou odešel duch Hospodinův ode mne, aby mluvil tobě?"', '2Pa 18:24': 'Micheáš odpověděl: „Ty sám to uzříš v ten den, když utíkati budeš z pokoje do pokoje, aby ses ukryl!"', '2Pa 18:25': 'I přikázal král israelský: „Vezměte Micheáše, zaveďte jej k Amonovi, starostovi města, a k Joasovi, synu Amelechovu,', '2Pa 18:26': 'a rcete: Toto praví král: Dejte tohoto (člověka) do žaláře, a dávejte mu maličko chleba a maličko vody dokud se nevrátím v pokoji!"', '2Pa 18:27': '„Navrátíš-li se v pokoji" – pravil Micheáš – „nemluvil skrze mne Hospodin!" [A dodal: „Slyšte to všichni lidé!"]', '2Pa 18:28': 'Táhl tedy král israelský a Josafat, král judský, proti Ramotu galaadskému.', '2Pa 18:29': 'I řekl král israelský Josafatovi: „Já se převleku a tak půjdu do bitvy; ty však oblec se v roucho své." Převlekl se tedy král israelský a tak šel do boje.', '2Pa 18:30': 'Král pak syrský byl přikázal vůdcům svých vozů: „Nebojujte proti malému ani proti velikému, než toliko proti králi israelskému!"', '2Pa 18:31': 'Proto když uzřeli velitelé vozů Josafata, řekli: „Toť je král israelský!" Když ho tak v boji obklíčili, vzkřikl, i pomohl mu Hospodin a odvrátil je od něho.', '2Pa 18:32': 'Zpozorovavše totiž vůdcové vozů, že on není král israelský, nechali ho.', '2Pa 18:33': 'Náhodou však jeden z vojska střelu na nejisto vystřeliv ranil krále israelského mezi šíjí a plecemi. Proto řekl vozkovi svému: „Obrať a vyvez mne z vojska, neboť jsem raněn!"', '2Pa 18:34': 'Dokud nebyla tehdy bitva dokonána, zůstal král israelský státi na voze svém proti Syrským až do večera, kdy zemřel ano slunce zapadalo.', '2Pa 19:1': 'Josafat, král judský však vrátil se pokojně domů, do Jerusalema.', '2Pa 19:2': 'Jemu vyšel vstříc Jehu, syn Hananiův, videc, a řekl mu: „Bezbožnému přispíváš na pomoc a s těmi, kteří nenávidí Hospodina přátelstvím se spojuješ, proto zasluhuješ sice hněvu Hospodinova;', '2Pa 19:3': 'ale něco dobrého shledáno bylo na tobě, žes odstranil háje z Judska a žes upřímně zamýšlel hledati Hospodina, Boha otců svých."', '2Pa 19:4': 'Josafat zůstal tedy v Jerusalemě. Ale zase vyšel, prošel lidem od Bersaby až ku pohoří Efraimskému a obrátil je zase k Hospodinu, Bohu otců jejich.', '2Pa 19:5': 'A ustanoviv soudce v zemi po všech hrazených městech judských, na každém místě,', '2Pa 19:6': 'přikázal (těm) soudcům: „Vizte, co činíte, nebo nesoudíte jménem člověkovým, ale Hospodinovým; a cokoli rozsoudíte, obrátí se na vás.', '2Pa 19:7': 'Budiž bázeň Hospodinova při vás a s pečlivostí všecko čiňte; neboť není u Hospodina, Boha našeho nespravedlnosti, ani stranictví, ani žádosti darů."', '2Pa 19:8': 'Také v Jerusalemě ustanovil Josafat levity, kněze a hlavy rodů Israelových, aby jménem Hospodinovým soudili a rozhodovali pře obyvatelstva jeho.', '2Pa 19:9': 'A přikázal jim: „Tak čiňte v bázni Hospodinově, věrně, a srdcem upřímným:', '2Pa 19:10': 'V každé při, která přijde před vás od bratří vašich, bydlících v městech svých, půjde-li o spor mezi krví a krví neb o jakýkoliv zákon, příkaz, ustanovení nebo právo: poučte jich, aby nezhřešili proti Hospodinu, a nepřišel hněv na vás a na bratry vaše. Tak tedy čiňte, byste nezhřešili!', '2Pa 19:11': 'Kněz pak Amarjáš, velekněz váš, buď nejvyšším (soudcem) ve věcech, týkajících se Hospodina; a Zabadjáš, syn Ismahelův, který je knížetem v domě Judově, bude nejvyšším (soudcem) ve věcech, které k úřadu královskému příslušejí; jakožto úředníky máte levity před sebou. Buďte zmužilí, čiňte (tak) pečlivě, a bude Hospodin blahovolně s vámi."', '2Pa 20:1': 'Poté shromáždili se Moabci, Ammonci a s nimi něco Maoňanů proti Josafatovi, by bojovali proti němu.', '2Pa 20:2': 'I přišli poslové a oznámili Josafatovi: „Přitáhlo proti tobě množství veliké z těch míst, která jsou za mořem, jakož i ze Seiru, a hle, položili se v Asasontamaru" – to jest Engaddi.', '2Pa 20:3': 'Josafat, hrůzou jsa jat, oddal se všecek modlitbě k Hospodinu a vyhlásil půst všemu lidu judskému.', '2Pa 20:4': 'I shromáždil se lid judský, by se modlil k Hospodinu; také všichni z měst svých sešli se, by ho zapřisahali.', '2Pa 20:5': 'Josafat pak postavil se prostřed shromážděných Judovců a Jerusalemanů v domě Hospodinově před novým nádvořím a', '2Pa 20:6': 'řekl: „Hospodine, Bože otců našich, ty jsi Bůh na nebi a panuješ nade všemi královstvími národů, v ruce tvé je síla a moc, aniž může kdo tobě odolati.', '2Pa 20:7': 'Zdali jsi ty, Bože náš, nepohubil všecky obyvatele země této před lidem svým israelským, a dal jsi ji potomstvu Abrahama, přítele, svého, na věky?', '2Pa 20:8': 'I bydlili v ní a vystavěli v ní svatyni jménu tvému řkouce:', '2Pa 20:9': '„Přišlo-li by na nás neštěstí, meč trestající, mor, nebo hlad, postavíme se před tímto domem, před obličejem tvým – jel v něm vzýváno tvé jméno – a volati budeme k tobě v zármutcích svých, i vyslyšíš nás a vysvobodíš."', '2Pa 20:10': 'Nyní tedy, hle, Ammonci, Moabci a horalé ze Seiru, kterými jíti nedopustil jsi Israelovi, když vycházeli z Egypta – ale uhnuli se od nich, aniž jich pohubili – ', '2Pa 20:11': 'naopak (nám) činí usilujíce vyhnati nás z majetku, který jsi dal nám.', '2Pa 20:12': 'Bože náš, zdali tedy nevykonáš soud nad nimi? Nebo v nás není tak veliká síla, bychom odolati mohli tomuto množství, které táhne proti nám. A ježto nevíme, co bychom činiti měli, to nám toliko zbývá, bychom oči své obrátili k tobě."', '2Pa 20:13': 'A veškeren Juda stál před Hospodinem s dětmi, s manželkami a syny svými.', '2Pa 20:14': 'Byl pak tu Jahaziel, syn Zacharjáše, syna Banajáše, syna Jehiela, syna Matanjášova, levita z Asafovců; na toho snesl se duch Hospodinův prostřed zástupu,', '2Pa 20:15': 'a řekl: „Slyšte všichni Judovci, i vy, kteří bydlíte v Jerusalemě, i ty, králi Josafate! Toto vám praví Hospodin : Nebojte se a nelekejte se toho množství, neboť není ten boj váš, ale Boží.', '2Pa 20:16': 'Zítra vytáhnete proti nim dolů; neboť potáhnou nahoru po stráni zvané Sís, a zastihnete je na kraji údolí, které je proti poušti Jeruel.', '2Pa 20:17': 'Nebudete vy, kterým bude bojovati; stůjte toliko zmužile a uzříte pomoc Hospodinovu nad sebou, Judo a Jerusaleme! Nebojte se a nestrachujte se! Zítra vyjděte proti nim a Hospodin bude s vámi."', '2Pa 20:18': 'Josafat tedy, lid judský a všichni obyvatelé jerusalemští padli tváří na zem před Hospodinem a klaněli se mu.', '2Pa 20:19': 'A levité z Kaatovců, to jest z Koreovců chválili Hospodina, Boha Israelova hlasem velikým velmi.', '2Pa 20:20': 'Ráno pak vstavše šli po poušti Tekue. Když táhli, postavil se Josafat prostřed nich a řekl: „Poslyšte mne, muži judští a všichni obyvatelé jerusalemští! Věřte v Hospodina, Boha svého, a bezpečni budete; věřte prorokům jeho a všecko šťastně se zvede."', '2Pa 20:21': 'A poradiv se s lidem ustanovil, by zpěváci Hospodinovi chválili jej ve sborech svých, aby šli před vojskem a jednostejným hlasem aby říkali „Chvalte Hospodina, nebo na věky (trvá) milosrdenství jeho."', '2Pa 20:22': 'Když tedy počali chvály zpívati, obrátil Hospodin úklady jejich na ně samé, to jest (úklady) Ammonců, Moabců a horalů ze Seiru, kteří byli vytáhli do boje proti Judovi, a (tak) byli zbiti.', '2Pa 20:23': 'Povstali totiž Ammonci a Moabci proti obyvatelům pohoří Seir, aby je pobili a vyhladili; když pak to skutkem dokonali, obrátili se také sami proti sobě a bili se vespolek.', '2Pa 20:24': 'Lid judský přišed mezi tím na výšinu, která hledí k poušti, uzřel podál všecku širou krajinu, ana je plna mrtvol a že nikdo nezůstal, kdo by smrti byl ušel.', '2Pa 20:25': 'Přistoupil tedy Josafat a všecek lid s ním, aby sebrali kořist s těch mrtvých. I nalezli mezi zbitými rozličné náčiní, také roucha a nádoby předrahé; sebrali tolik, že všeho unésti nemohli; ani za tři dni nemohli odnositi kořist, co jí bylo.', '2Pa 20:26': 'Čtvrtý den shromáždili se v údolí Chvály. Tam chválili Hospodina a proto nazváno to místo „Údolí chvály" až do dneška.', '2Pa 20:27': 'Pak se vrátili všichni Judovci, Jerusalemané i Josafat v jejich čele do Jerusalema s jásotem vehkým, že dal jim Hospodin radostné vítězství nad nepřáteli.', '2Pa 20:28': 'Vešli do Jerusalema s harfami, citarami a troubami, do domu Hospodinova.', '2Pa 20:29': 'Strach z Hospodina připadl na všecka království země, když uslyšela, že bojoval Hospodin proti nepřátelům Israelovým.', '2Pa 20:30': 'Tak bylo v pokoji království Josafatovo a dal mu Bůh pokoj odevšad.', '2Pa 20:31': 'Kraloval tedy Josafat nad Judou; byl ve třiceti pěti letech, když počal kralovati a dvacet pět let kraloval v Jerusalemě; jméno matky jeho: Azuba, dcera Selahiova.', '2Pa 20:32': 'Chodil po cestě otce svého Asy; aniž se s ní uchýlil, konaje co libé bylo v očích Hospodinových.', '2Pa 20:33': 'Toliko výšin nezničil, neboť lid ještě neobrátil srdce svého (zúplna) k Hospodinu, Bohu otců svých.', '2Pa 20:34': 'Ostatní děje Josafatovy, první i poslední, sepsány jsou v letopisech Jehua, syna Hananiova, které vloženy jsou do Knihy králův israelských.', '2Pa 20:35': 'Poté Josafat, král judský, vešel ve spolek s Ochozjášem, králem israelským, jehož skutky byly velmi bezbožné;', '2Pa 20:36': 'smluvil se (s ním), že nadělají lodí, jaké se plavívaly do Tarsisu; nadělali také (těch) lodí v Asiongaberu.', '2Pa 20:37': 'Ale Eliezer, syn Dodavův z Maresy prorokoval proti Josafatovi, řka: „Že jsi učinil smlouvu s Ochozjášem, rozbije Hospodin dílo tvé." I ztroskotaly se lodi, že nemohly jíti do Tarsisu.', '2Pa 21:1': 'Když usnul Josafat s otci svými, pochován byl s nimi v městě Davidově a stal se králem Joram, syn jeho, místo něho.', '2Pa 21:2': 'Ten měl bratry, syny Josafatovy: Azarjáše, Jahiela, Zacharjáše, Azarjáše, Michaela a Safatjáše: ti všichni byli synové Josafata, krále judského.', '2Pa 21:3': 'Otec jejich byl jim dal mnoho darů stříbrných a zlatých a platy, jakož i města hrazená v Judsku; království však dal Joramovi, ježto byl prvorozený.', '2Pa 21:4': 'Když tedy došel Joram královské moci po svém otci a když se byl zmohl, pobil všecky bratry své mečem, jakož i některé z předních israelských.', '2Pa 21:5': 'Ve třicíti a dvou letech byl Joram, když počal kralovati, a osm let kraloval v Jerusalemě.', '2Pa 21:6': 'Chodil po cestách králův israelských, jako byl činil dům Achabův; nebo dcera Achabova byla manželkou jeho; činil tedy, co je zlé v očích Hospodinových.', '2Pa 21:7': 'Hospodin však nechtěl zahladiti dům Davidův pro smlouvu, kterou byl učinil s ním, pro slib, že dá světlo jemu i synům jeho pro. všecky časy.', '2Pa 21:8': 'V těch dnech vzbouřili se Edomci, by nebyli poddáni Judovi a ustanovili si krále.', '2Pa 21:9': 'Přitáhl tedy Joram s vůdci svými i s veškerou jízdou, která byla s ním (...). Ale když v noci vstal, porazil (ho) Edomec, který byl obklíčil jej i všecky vůdce jízdy jeho.', '2Pa 21:10': 'A tak odtrhli se Edomci, by nebyli pod mocí Judovou, až do dneška; tehdy odpadla také Lobna, by nebyla pod mocí jeho. Byltě opustil (Joram) Hospodina, Boha otců svých.', '2Pa 21:11': 'Nad to i výšiny zřídil ve městech judských, a (tak) uvedl do smilstva obyvatele jerusalemské a do hříchu Judu.', '2Pa 21:12': 'I přinesen byl mu list od Elisea, proroka, na němžto psáno bylo: „Toto praví Hospodin, Bůh Davida, otce tvého: Ježto jsi nechodil po cestách Josafata, otce svého a po cestách Asy, krále judského,', '2Pa 21:13': 'ale žes chodil po cestě králův israelských, žes uvedl do smilstva Judu a obyvatelstvo jerusalemské následovav smilstva domu Achabova, a nad to i bratry své, dům otce svého, lepší nežli jsi sám, že jsi pobil:', '2Pa 21:14': 'hle, Hospodin uvede neštěstí veliké na tebe, na lid tvůj, na syny, na ženy tvé i na všecko jmění tvé.', '2Pa 21:15': 'Ty nemocen budeš velmi zlou nemocí života svého, že vycházeti budou vnitřnosti tvé, až vyjdou do roka do dne."', '2Pa 21:16': 'I vzbudil Hospodin proti Joramovi ducha Filišťanů, jakož i Arabů, kteří sousedí s Kušany.', '2Pa 21:17': 'Vtrhli tedy do země judské, pohubili ji, a pobrali všecko jmění, které bylo v domě královském, a nad to i syny jeho a ženy; aniž zůstal jemu (který) syn kromě Joachaza, který byl nejmladší.', '2Pa 21:18': 'A nad to nade všecko stihl jej Hospodin nezhojitelnou nemocí života.', '2Pa 21:19': 'Když pak minul rok a den, když postupem doby přiběhlo druhé léto, dlouhým neduhem byl ztrápen tak, že vykydal i vnitřnosti své, až pozbyl spolu nemoci i života, zemřev v nemoci velmi bolestné. A lid nezapálil mu při pohřbu podle obyčeje, jako byl učinil předkům jeho.', '2Pa 21:20': 'Ve třicíti a ve dvou letech byl, když počal kralovati a osm let kraloval v Jerusalemě. Nechodil poctivě. A pochovali ho v městě Davidově, ale ne v hrobce královské.', '2Pa 22:1': 'Ustanovili tedy obyvatelé jerusalemští Ochozjáše, nejmladšího syna jeho, králem místo něho; nebo všecky starší, kteří byli před ním, pobili lupiči arabští, kteří byli vtrhli do ležení. A tak stal se králem Ochozjáš, syn Jorama, krále judského.', '2Pa 22:2': 'Ve dvaceti a dvou letech byl Ochozjáš, když kralovati počal, a jeden rok kraloval v Jerusalemě; jméno matky jeho: Atalie, dcera Amriova.', '2Pa 22:3': 'Též on chodil po cestách domu Achabova; neboť matka jeho pudila ho, by bezbožně jednal.', '2Pa 22:4': 'Tak činil, co bylo zlé v očích! Hospodinových, jako dům Achabův; neboť oni byli rádci jeho po smrti otcově na jeho zkázu.', '2Pa 22:5': 'Spravuje se radou jejich táhl s Joramem, synem Achabovým, králem israelským do boje proti Hazaelovi, králi syrskému k Ramotu galaadskému. Syrští ranili Jorama.', '2Pa 22:6': 'On tedy vrátil se, by se hojil v Jezraelu, nebo byl mnoho ran dostal ve jmenovaném boji. Protož Ochozjáš, syn Joraimův, král judský, přijel dolů, by navštívil Jorama, syna Achabova, v Jezraelu nemocného.', '2Pa 22:7': 'Byla to vůle Boží proti Ochozjášovi, by přišel k Joramovi. Když totiž přišel, vyjel s ním proti Jehuovi, synu Namsiovu, kterého pomazal Hospodin, aby zahladil dům Achabův.', '2Pa 22:8': 'A když vyvracel Jehu dům Achabův, nalezl knížata judská a syny bratří Ochozjášových, kteří mu sloužili, i pobil je.', '2Pa 22:9': 'Dal hledati také samého Ochozjáše a chytit jej, an se skrýval v Samaři; když ho k němu přivedli, zabil jej. I pochovali ho, ježto byl syn Josafata, který byl hledal Hospodina celým srdcem svým. A nebylo již jaké naděje, aby kdo kraloval z rodu Ochozjášova.', '2Pa 22:10': 'Atalie totiž, matka jeho, vidouc, že je mrtev syn její, vstala a pobila všecek rod královský domu Joramova.', '2Pa 22:11': 'Ale Josabet, dcera královská, vzala Joasa, syna Ochozjášova, ukradši jej ze synů královských, kteří byli zabíjeni, a schovala jej s chůvou jeho v ložnici. – Josabet, která jej skryla, byla dcera krále Jorama, manželka Jojady, velekněze, sestra Ochozjášova. – Proto ho nemohla zabíti Atalie.', '2Pa 22:12': 'A byl s nimi v domě Božím skryt šest let, ve kterých Atalie kralovala v zemi.', '2Pa 23:1': 'Léta však sedmého vzmuživ se Jojada pojal, setníky, totiž Azarjáše, syna Jerohamova, Ismaela, syna Johananova, dále Azarjáše, syna Obedova, Maasjáše, syna Adajova, jakož i Elisafata, syna Zechriova, a učinil s nimi smlouvu.', '2Pa 23:2': 'Ti obešli Judsko, shromáždili levity ze všech měst judských, jakož i hlavy rodů israelských, a přišli do Jerusalema.', '2Pa 23:3': 'I učinilo všecko to množství smlouvu v domě Božím s králem. Jojada jim pravil: „Hle, králevic kralovati bude, jak slíbil Hospodin o synech Davidových.', '2Pa 23:4': 'Učiňte tedy toto:', '2Pa 23:5': 'Třetina vás, kteří přicházejí na sobotu, kněží a levitů, bude strážci ve branách; třetina bude u domu králova; třetina u brány, která sluje (brána) Základu; ostatní pak veškeren lid ať je v nádvořích domu Hospodinova.', '2Pa 23:6': 'Nikdo jiný nevcházej do domu Hospodinova kromě kněží a levitů, kteří konají službu; ti toliko nechať vcházejí, nebo posvěceni jsou; a všecek ostatní lid ať drží stráže Hospodinovy.', '2Pa 23:7': 'Levité nechať obklopí krále, každý maje svou zbraň – kdyby kdo jiný vešel do chrámu, budiž utracen – a nechať jsou s králem vcházejícím i vycházejícím."', '2Pa 23:8': 'Učinili tedy levité i všecek Juda vše, jak byl rozkázal Jojada velekněz: každý pojal muže, které pod sebou měl, ty, kteří přišli podle pořádku sobotního, i ty, kteří dokončili týden (služby) a měli odejíti. Jojada velekněz totiž nedopustil odejíti četám, které se střídaly každý týden podle obyčeje.', '2Pa 23:9': 'Jojada kněz dal také setníkům kopí, štíty a puklíře krále Davida, které byl zasvětil do domu Božího.', '2Pa 23:10': 'A postavil veškeren ozbrojený lid od pravé strany chrámu až do levé strany chrámu, čelem k oltáři a ke chrámu okolo krále.', '2Pa 23:11': 'Vyvedše pak syna králova, vstavili naň korunu a odznak, do rukou mu dali zákon, aby jej držel a ustanovili jej králem; pomazal ho také Jojada, velekněz a synové jeho, i blahopřáli mu říkajíce: „Ať žije král!"', '2Pa 23:12': 'To když uslyšela Atalie, totiž hlas oděnců, vychvalujících krále, vešla k lidu do chrámu Hospodinova.', '2Pa 23:13': 'Když uzřela krále, an stojí na stupni u vchodu, velitele, čety okolo něho, i veškeren venkovský lid, au jásá, troubí a hraje na rozličné nástroje, jakož i hlas provolávajících slávu, roztrhla roucho své a řekla: „Spiknutí, spiknutí!"', '2Pa 23:14': 'Jojada velekněz, vyšed k setníkům, velitelům vojska, řekl jim: „Vyveďte ji za ohradu chrámovou a budiž venku zabita mečem!" Že tedy přikázal kněz, aby nebyla zabita v domě Hospodinově,', '2Pa 23:15': 'vložili na šíji její ruce, a když byla vešla do Koňské brány královského domu, zabili ji tam.', '2Pa 23:16': 'A učinil Jojada smlouvu mezi Hospodinem, veškerým lidem a králem, že budou lidem Hospodinovým.', '2Pa 23:17': 'Proto vešel veškeren lid do domu Baalova a zbořili jej, oltáře a sochy jeho ztroskotali, a Matana, kněze Baalova, zabili před (těmi) oltáři.', '2Pa 23:18': 'Ustanovil pak Jojada v domě Hospodinově strážce pod dozorem kněží a levitů, které rozdělil David v domě Hospodinově, aby podávali zápalné oběti Hospodinu, jak psáno je v zákoně Mojžíšově, s radostí a s písněmi, podle nařízení Davidova.', '2Pa 23:19': 'Postavil také vrátné ve branách domu Hospodinova, aby nevesel do něho nečistý jakýmkoli způsobem.', '2Pa 23:20': 'Vzal pak setníky, velmože, knížata lidu i všecek venkovský lid, i vyvedli krále z domu Hospodinova dolů, a zavedše jej Branou hořejší do domu královského, posadili ho na královský trůn.', '2Pa 23:21': 'Všecek lid venkovský veselil se a město zůstalo klidno, ačkoli Atalie byla zabita mečem.', '2Pa 24:1': 'Sedm let bylo Joasovi, když počal kralovati, a čtyřicet let kraloval v Jerusalemě; jméno matky jeho: Sebia z Bersaby.', '2Pa 24:2': 'Činil, co dobré bylo v očích Hospodinových, po všecky dny Jojady kněze.', '2Pa 24:3': 'Jojada vzal mu dvě manželky, ze kterých zplodil syny i dcery.', '2Pa 24:4': 'Poté zlíbilo se Joasovi, by opravil dům Hospodinův.', '2Pa 24:5': 'Shromáždil tedy kněze a levity, a řekl jim: „Vyjděte do měst judských a vybírejte ode všeho Israele peníze, aby opravován byl dům Boha vašeho rok co rok; a pospěšte si!" Levité však nedbali.', '2Pa 24:6': 'Povolal tedy král Jojadu knížete a řekl mu: „Proč opomenul jsi přinutit levity, by snesli z Judska a Jerusalema peníze, které Mojžíš, služebník Hospodinův, uložil veškeré obci Israelově, aby je přinesla do stánku zjevení?', '2Pa 24:7': 'Neboť bezbožná Atalie a synové její zkazili dům Boží a ze všech věcí, které byly zasvěceny do chrámu Hospodinova, ozdobili svatyni Baalovu."', '2Pa 24:8': 'Přikázal tedy král, i udělali bednu a postavili ji u brány domu Hospodinova vně.', '2Pa 24:9': 'A bylo v Judsku i v Jerusalemě ohlášeno, by přinesl každý daň Hospodinu, kterou uložil Mojžíš, služebník Boží, veškerému Israelovi na poušti.', '2Pa 24:10': 'I veselila se všecka knížata, i veškeren lid, a vcházejíce, snášeli do bedny Hospodinovy; metali (do ní), až se naplnila.', '2Pa 24:11': 'A když byl čas, aby přinesli bednu levité před krále, když totiž viděli, že je peněz mnoho, přicházíval královský písař, jakož i zmocněnec prvního kněže, vysypávali peníze, které byly v bedně a poté bednu zase donášeli na její místo. Tak činívali den ode dne, i sebrali peněz velmi mnoho.', '2Pa 24:12': 'Ty vydával král a Jojada těm, kteří byli nad pracemi v domě Hospodinově, a ti najímali za ně kameníky a všelijaké řemeslníky, by opravili dům Hospodinův, také kováře (dělající) ze železa a z mědi, by upevněno bylo, co počalo padati.', '2Pa 24:13': 'Dělníci pilně pracovali; zazdili trhliny ve zdech, uvedli dům Boží do původního stavu a upevnili jej.', '2Pa 24:14': 'Když pak dokonali všecky práce, přinesli před krále a Jojadu ostatek peněz; z těch pořízeno bylo nářadí chrámového k bohoslužbě, k zápalným obětem; také misek a jiných nádob zlatých a stříbrných. A tak podávány byly oběti zápalné v domě Hospodinově ustavičně po všecky dny Jojadovy.', '2Pa 24:15': 'Jojada zestárl došed velikého věku; zemřel ve stu a třiceti letech.', '2Pa 24:16': 'I pochovali ho v městě Davidově s králi, ježto učinil mnoho dobrého Israelovi, Hospodinovi i domu jeho.', '2Pa 24:17': 'Když umřel Jojada, přišla knížata judská, a poklonila se králi, který dav se obměkčiti holdem jejich, povolil jim.', '2Pa 24:18': 'I opustili chrám Hospodina, Boha otců svých a sloužili hájům a sochám. Přišel tedy hněv (Boží) na lid judský a na Jerusalem pro ten hřích.', '2Pa 24:19': 'A posílal k nim proroky, aby se navrátili k Hospodinu; když však je kárali, nechtěli jich slyšeti.', '2Pa 24:20': 'Duch Boží pojal také Zacharjáše, syna Jojady, kněze, i postavil se před lidem a řekl jim: „Toto praví Hospodin Bůh: Proč přestupujete přikázání Hospodinovo? Vždyť vám to neprospívá! Opustili jste Hospodina, aby opustil vás!"', '2Pa 24:21': 'I spikli se proti němu a ukamenovali ho z rozkazu králova v nádvoří domu Hospodinova.', '2Pa 24:22': 'Král Joas nebyl pamětliv milosrdenství, které mu byl prokázal Jojada, otec jeho, ale dal zabíti syna jeho. Když on umíral, řekl: „Nechať popatří (na to) Hospodin a stíhá (to)!“', '2Pa 24:23': 'Po roce vytáhlo proti němu vojsko syrské; přitáhlo do Judska a k Jerusalemu, pobilo všecka knížata lidu, a všecku kořist poslali králi do Damašku.', '2Pa 24:24': 'Ačkoli přitáhli v počtu velmi malém Syrští, Hospodin dal v ruce jejich nesčíslné množství, protože opustili Hospodina, Boha otců svých. Také na Joasovi vykonali potupné soudy.', '2Pa 24:25': 'Když pak odešli, nechavše ho ve velikých bolestech, povstali proti němu služebníci jeho, by pomstili krev syna Jojady kněze, a zabili jej na lůžku jeho. Tak umřel. A pochovali ho v městě Davidově, ale ne v hrobce královské.', '2Pa 24:26': 'Kteří byli se spikli proti němu, byli Zabad, syn Ammonky Semmaaty a Jozabad, syn Moabky Semarity.', '2Pa 24:27': 'O jeho synech pak, o množství peněz, které sebrány byly za něho, jakož i opravě domu Božího psáno je podrobně V Knize králův. A kraloval Amasjáš, syn jeho, místo něho.', '2Pa 25:1': 'Dvacet pět let bylo Amasjášovi, když počal kralovati a dvacet devět let kraloval v Jerusalemě; jméno matky jeho: Joaden z Jerusalema.', '2Pa 25:2': 'Činil, co bylo dobré v očích Hospodinových, ne však srdcem celým.', '2Pa 25:3': 'Když viděl, že jest upevněno království jeho, dal popraviti služebníky, kteří byli zabili krále, otce jeho;', '2Pa 25:4': 'synů jejich však nepobil, podle toho, co psáno je v Mojžíšově zákoníku, kde přikazuje Hospodin: „Nebudou zabíjeni otcové za syny, ani synové za otce své, ale každý za svůj hřích umře."', '2Pa 25:5': 'Shromáždil pak Amasjáš lid judský, a zřídil jej podle rodů, po tisícnících a setnících ve všem Judsku a Benjaminsku; sčetl je od dvacíti let a výše, i nalezl třikrát sto tisíc (mladých mužů, kteří mohli jíti do boje a vlasti kopím i štítem.', '2Pa 25:6': 'Najal také za žold z Israele sto tisíc junáků, za sto hřiven stříbra.', '2Pa 25:7': 'I přišel k němu muž Boží a řekl: „Králi, nechať netáhne s tebou vojsko israelské neboť není Hospodin s Israelem a s nikým z Efraimovců;', '2Pa 25:8': 'domníváš-li se, že na síle vojska boj záleží, dopustí Bůh, že budeš přemožen od nepřátel; neboť na Bohu jest, aby pomohl nebo na útěk obrátil."', '2Pa 25:9': 'Amasjáš řekl muži Božímu: „Ale co bude se stem hřiven (stříbra), které jsem dal vojsku israelskému?" Muž Boží mu odvětil: „Máť Hospodin, odkud dáti tobě může mnohem více nežli toto."', '2Pa 25:10': 'Oddělil tedy Amasjáš vojsko, které bylo přitáhlo k němu z Efraimska, aby se zase vrátili domů; ti rozhněvali se náramně na Judské, a vrátili se domů.', '2Pa 25:11': 'Amasjáš pak zmužile vyvedl svůj lid, přitáhl do údolí Solného a porazil, deset tisíc Seiřanů.', '2Pa 25:12': 'Jiných deset tis;íc mužů zjímali Judovci, vyvedli na vrch jedné skály a sházeli je s vrchu dolů, že se všichni zrozráželi.', '2Pa 25:13': 'Avšak ono vojsko, které byl zpět poslal Amasjáš, aby netáhlo s ním do boje, vtrhlo do měst judských od Samaře až do Bethoronu a pobivše tři tisíce, pobrali kořist velikou.', '2Pa 25:14': 'Amasjáš, poraziv Edomce přinesl bohy Seiřanů, postavil si je za bohy, klaněl se jim a zapaloval jim kadidlo.', '2Pa 25:15': 'Proto rozhněvav se Hospodin na Amasjáše, poslal k němu proroka, by mu řekl: „Proč klaníš se bohům, kteří ne vysvobodili svého lidu z ruky tvé?;"', '2Pa 25:16': 'Když on k němu tak mluvil, odpověděl mu (král): „Jsi ty královským rádcem? Přestaň, sice tě zabiji. " Prorok odcházeje řekl: „Vím, že usoudil Bůh zabíti tebe, ježto jsi učinil to zlé a nad to neuposlechl jsi rady mé."', '2Pa 25:17': 'Amasjáš tedy, král judský, poradiv se velmi nešťastně, vzkázal Joasovi, synu Joachaza, syna Jehuova, králi israelskému: „Přijď, (a) podívejme si do očí!"', '2Pa 25:18': 'A ten mu zase vzkázal: „Bodlák na Libanu vzkázal cedru libanskému: „Dej dceru svou synu mému za manželku!" Avšak hle, zvěř, která byla v lese libanském šla tudy a pošlapala bodlák.', '2Pa 25:19': 'Myslíš si: „Porazil jsem Edomce" a proto pozdvihuje se srdce tvé pyšně; sed doma; proč vyzýváš na sebe neštěstí, bys padl ty a Juda s tebou?"', '2Pa 25:20': 'Avšak Amasjáš nechtěl uposlechnouti, ježto vůle Hospodinova byla, aby vydán byl do rukou nepřátel pro bohy edomské.', '2Pa 25:21': 'Vytáhl tedy Joas, král israelský a srazili se; Amasjáš, král judský, byl v Betsamesu Judově.', '2Pa 25:22': 'Juda byl poražen od Israele a utekl domů,', '2Pa 25:23': 'Amasjáše pak, krále judského, syna Joasa, syna Joachazova, jal Joas, král israelský v Betsamesu a přivedl ho do Jerusalema. Zbořil zeď jeho od brány Efraimovy až ku bráně Božní na čtyři sta loket.', '2Pa 25:24': 'Všecko zlato pak, stříbro, všecko náčiní, které byl nalezl v domě Božím [a] u Obededoma, jakož i v pokladech domu královského, a osoby do zástavy vzal s sebou do Samaře.', '2Pa 25:25': 'Byl pak živ Amasjáš, syn Joasův, král judský, po smrti Joasa, syna Joachazova, krále israelského, patnácte let.', '2Pa 25:26': 'Ostatní děje Amasjášovy, první i poslední, zapsány jsou v Knize králů judských a israelských.', '2Pa 25:27': 'Když odpadl od Hospodina, spikli se proti němu v Jerusalemě. A když utekl do Lachise, poslali (za ním), zabili ho tam,', '2Pa 25:28': 'přivezli jej koňmi a pochovali ho s otci jeho v městě Davidově.', '2Pa 26:1': 'Veškeren lid judský ustanovil Ozjáše, syna jeho, kterému bylo šestnácte let, za krále místo Amasjáše, otce jeho.', '2Pa 26:2': 'Ten opevnil Elat a získal jej zase Judovu panství, když usnul král s otci svými.', '2Pa 26:3': 'Šestnácte let bylo Ozjáši, když kralovati počal, a padesát dva roky kraloval v Jerusalemě. Jméno matky jeho: Jechelia z Jerusalema', '2Pa 26:4': 'Činil, co pravé bylo v očích Hospodinových, podle všeho, co byl činil Amasjáš, otce jeho.', '2Pa 26:5': 'Vyhledával Hospodina, pokud žil Zacharjáš, bystrý videc Boží; a ježto hledal Hospodina, dával mu zdar ve všem.', '2Pa 26:6': 'Vytáhl, bojoval proti Filišťanům, zbořil zdi Getu, zdi Jabnie, jakož i zdi Azotu a opevnil města v Azotsku i ve Filišťínsku.', '2Pa 26:7': 'Bůh mu pomáhal proti Filišťanům, proti Arabům, kteří bydlili v Gur-Baalu a proti Ammonským.', '2Pa 26:8': 'Také Ammonští odváděli poplatek Ozjášovi, i rozhlásilo se jméno jeho až do Egypta, pro častá vítězství.', '2Pa 26:9': 'Ozjáš vystavěl věže v Jerusalemě nad branou Božní, nad branou Údolní, i jiné v téže straně zdi, a zpevnil je.', '2Pa 26:10': 'Vystavěl také věže na poušti, vykopal cisteren velmi mnoho, ježto měl mnoho dobytka v nížině i v pustině širé; měl také vinice a vinaře na horách i na Karmelu, byltě milovník zemědělství.', '2Pa 26:11': 'Měl vojsko bojovníků, kteří mohli vytáhnouti do války, jak je sčítal Jehiel sčitatel a písař Maasjáš, pod mocí Hananjáše, který byl z vůdců královských.', '2Pa 26:12': 'Hlav rodů, mužů udatných bylo úhrnem dva tisíce šest set.', '2Pa 26:13': 'Pod nimi bylo všeho vojska tři sta sedm tisíc pět set boje schopných, hotových za krále bojovati proti nepřátelům.', '2Pa 26:14': 'Ozjáš pořídil jim, totiž všemu vojsku, štíty, kopí, přilbice, pancíře, lučiště a praky na házení kamením.', '2Pa 26:15': 'Dal také nadělati v Jerusalemě rozličných nástrojů, které dal postaviti na věžích a na rozích zdí, aby metaly šípy a veliké kameny. I rozneslo se jméno jeho daleko, protože pomáhal mu Hospodin a posílil ho.', '2Pa 26:16': 'Ale když se zmohl, pozdvihlo se srdce jeho na vlastní zkázu: nedbal na Hospodina, Boha svého, a všed do chrámu Hospodinova, chtěl páliti kadidlo na oltáři vonidel.', '2Pa 26:17': 'I všel za ním [ihned] Azarjáš kněz a s ním osmdesáte kněží Hospodinových, neohrožených mužů.', '2Pa 26:18': 'Ti bránili králi řkouce: „Není to tvé právo, Ozjáši, bys zapaloval kadidlo Hospodinu, ale kněží, to jest synů Áronových, kteří posvěceni jsou k té službě: vyjdi ze svatyně, neprohřešuj se, nebo nebude ti to počteno k slávě od Hospodina Boha."', '2Pa 26:19': 'Ozjáš rozhněval se drže v ruce kadidelnici, aby pálil kadidlo, a vyhrožoval kněžím. A hned vyrazilo se mu malomocenství na čele před kněžími v domě Hospodinově u oltáře vonidel.', '2Pa 26:20': 'Když na něho Azarjáš velekněz a všichni ostatní kněží pohleděli, uzřeli malomocenství na čele jeho, i vyhnali jej rychle; také on ulek se spěšně vyšel, ježto [hned] cítil ránu Hospodinovu.', '2Pa 26:21': 'A tak byl Ozjáš král malomocen až do dne smrti své; bydlil v domě stranou pln jsa malomocenství, pro které vyvržen byl z domu Hospodinova, Joatam pak, syn jeho, spravoval dům královský a soudil lid země.', '2Pa 26:22': 'Ostatní děje Ozjášovy, první i poslední, sepsal Isajáš, syn Amosův, prorok.', '2Pa 26:23': 'Když usnul Ozjáš s otci svými, pochovali ho na poli (u) královské hrobky, ježto byl malomocen, a stal se králem Joatam, syn jeho, místo něho.', '2Pa 27:1': 'Dvacet pět let bylo Joatamovi, když počal kralovati, a šestnácte let kraloval v Jerusalemě. Jméno matky jeho: Jerusa, dcera Sadokova.', '2Pa 27:2': 'Činil, co pravé bylo v očích Hospodinových, podle všeho, co činil Ozjáš, otec jeho, kromě toho, že nevešel do chrámu Hospodinova. Lid však ještě hřešil.', '2Pa 27:3': 'Vystavěl „vysokou bránu" domu Hospodinova; také na zdi ofelské mnoho stavěl.', '2Pa 27:4': 'Opevnil dále města na horách judských a v lesích vystavěl tvrze i věže.', '2Pa 27:5': 'Bojoval proti králi Ammonských, a když jej přemohl, dali mu Ammonští tehdy sto hřiven stříbra, deset tisíc měr pšenice a tolikéž měr ječmene, to mu dali Ammonští (také) léta druhého a třetího.', '2Pa 27:6': 'Joatam se zmohl, protože chodil po přímých cestách před Hospodinem, Bohem svým.', '2Pa 27:7': 'Ostatní děje Joatamovy, všecky jeho boje i činy, zapsány jsou v Knize králův israelských a judských.', '2Pa 27:8': 'Dvacet pět roků mu bylo. když počal kralovati a šestnácte let kraloval v Jerusalemě.', '2Pa 27:9': 'Když usnul Joatam s otci svými, pochovali ho v městě Davidově, a stal se králem Achaz, syn jeho, místo něho.', '2Pa 28:1': 'Dvacet let bylo Achazovi, když počal kralovati a šestnácte let kraloval v Jerusalemě. Nečinil, co je pravého v očích Hospodinových, jako David, otec jeho,', '2Pa 28:2': 'ale chodil po cestách králův israelských; nad to dal ulíti sochy Baalů.', '2Pa 28:3': 'Ten pálíval kadidlo v údolí Benennom a kázal syny své provésti ohněm podle obyčeje pohanů, které pobil Hospodin před syny Israelovými.', '2Pa 28:4': 'Obětoval také a pálíval kadidlo na výšinách, na pahrbcích, pod každým stromem ratolestným.', '2Pa 28:5': 'I dal jej Hospodin, Bůh jeho, do rukou krále syrského, který poraziv ho, velikou kořist vzal z jeho království a přivedl (ji) do Damašku; dán byl také do rukou krále israelského, byv zbit porážkou, velikou.', '2Pa 28:6': 'Pekach, syn Romeljášův, pobil z Judy sto dvacet tisíc jeden den, vesměs udatných mužů, protože opustili Hospodina, Boha otců svých.', '2Pa 28:7': 'Téhož času zabil Zechri, junák z Efraima, králevice Maasjáše, Ezrikama, správce domu královského a Elkanu, druhého po králi.', '2Pa 28:8': 'A zajali synové Israelovi z bratří svých dvakrát sto tisíc žen, chlapců a děvčat, jakož i nesčíslnou kořist, a přinesli ji do Samaře.', '2Pa 28:9': 'Tehdy, byl tam prorok Hospodinův jménem Obed; ten vyšed proti vojsku přicházejícímu do Samaře, řekl jim: „Hle, Hospodin, Bůh otců vašich, rozhněval se na Judovce a vydal je v ruce vaše; i pobili jste je krutě, takže k nebi dosáhla vaše ukrutnost.', '2Pa 28:10': 'K tomu chcete syny a dcery judské i jerusalemské podrobiti si za otroky a otrokyně, to však nesmí se státi; zhřešili jste v tom Hospodinu, Bohu svému.', '2Pa 28:11': 'Proto poslechněte rady mé: doveďte zpět zajaté, které jste přivedli z bratří svých, sice veliký hněv Boží vám hrozí!"', '2Pa 28:12': 'Povstali tedy někteří z knížat Efraimových, Azarjáš, syn Johananův, Barachjáš, syn Mosollamotův, Ezechjáš, syn Sellumův a Amasa, syn Adaliův, proti těm, kteří přicházeli z bitvy,', '2Pa 28:13': 'a řekli: „Neuvádějte sem těch zajatých, abychom nezhřešili Hospodinu! Proč chcete rozmnožiti hříchy naše a staré viny zvětšiti? Jeť veliký to hřích a hrozný hněv Hospodinův hrozí Israelovi."', '2Pa 28:14': 'Nechali tedy bojovníci kořisti a všeho, co byli vzali, před knížaty a veškerou obcí.', '2Pa 28:15': 'Muži pak, výše jmenovaní, povstali, vzali zajatce, všecky, kteří nazí byli, přioděli, z kořisti, když je zobláčeli a zobouvali, občerstvili (je) pokrmem a nápojem, pomazali unavené, pečovali o ně, kteříkoli tělesnou mdlobou choditi nemohli, vsadili na soumary, dovedli je do Jericha, města palem ku bratřím jejich, sami pak vrátili se do Samaře.', '2Pa 28:16': 'Tehdy poslal král Achaz ke králi assyrskému žádaje pomoci.', '2Pa 28:17': 'Přitáhli též Edomci, zbili mnoho Judovců a nabrali kořisti mnoho.', '2Pa 28:18': 'Také Filišťané rozložili se po městech v rovině a na jihu Judska ležících, vzali Betsames, Ajalon, Gaderot, Socho, Tamnu a Gamzo s příslušnými vesnicemi a usadili se tam.', '2Pa 28:19': 'Hospodin totiž pokořil Judu pro Achaza, krále judského; zbavil ho pomoci, protože potupil Hospodina.', '2Pa 28:20': 'A přivedl na něho Telgatfalnasara, krále assyrského; ten ho sevřel [a zpustošil] bez jakéhokoliv odporu.', '2Pa 28:21': 'Achaz totiž oloupiv dům Hospodinův, dům královský i knížat, dal králi assyrskému dary; avšak nic mu to nepomohlo.', '2Pa 28:22': 'Nad to i v době tísně své rozmnožil potupu proti Hospodinovi on, král Achaz:', '2Pa 28:23': 'obětoval bohům damašským, kteří ho porazili, řka: „Bohové králů syrských pomáhají jim; také já je ukojím obětmi, a budou se mnou." Byli však naopak na zkázu jemu i veškerému Israelovi.', '2Pa 28:24': 'Pobrav tedy Achaz všecko nářadí domu Božího ztloukl je, a dav zavříti dveře chrámu Božího nadělal si oltářů na každém rohu v Jerusalemě.', '2Pa 28:25': 'Také ve všech městech judských dal nastavěti oltářů, aby pálil (na nich) kadidlo. Tak popouzel ke hněvu Hospodina, Boha otců svých.', '2Pa 28:26': 'Ostatní děje jeho i všecky skutky jeho, první i poslední, zapsány jsou v Knize králů judských a israelských.', '2Pa 28:27': 'Když usnul Achaz s otci svými, pochovali ho v městě Davidově, [neboť nepřijali ho do hrobky králův israelských]. A stal se králem Ezechjáš, syn jeho, místo něho.', '2Pa 29:1': 'Ezechjáš počal kralovati, když mu bylo dvacet pět let, a dvacet devět let kraloval v Jerusalemě; jméno matky jeho: Abia, dcera Zacharjášova.', '2Pa 29:2': 'Činil, co bylo libé v očích Hospodinových, podle všeho, co činil David, otec jeho.', '2Pa 29:3': 'On otevřel prvního roku a měsíce vlády své dveře domu Hospodinova a opravil je.', '2Pa 29:4': 'Povolal kněze a levity, shromáždil je na prostranství východním', '2Pa 29:5': 'a řekl jim: „Slyšte mne, levité, a posvěťte se; vyčisťte dům Hospodina, Boha otců svých, vyneste všecku nečistotu ze svatyně!', '2Pa 29:6': 'Zhřešiliť otcové naši, činili, co zlé je v očích Hospodina, Boha našeho, opustivše ho; odvrátili tvář svou od stánku Hospodinova a obrátili se (k němu) zády.', '2Pa 29:7': 'Zavřeli dveře v předsíni, zhasili lampy, kadidla nepálili, zápalných obětí nepodávali ve svatyni Bohu Israelovu.', '2Pa 29:8': 'Proto popuzen byl Hospodin ke hněvu na Judu i na Jerusalem a vydal je na zděšení a na hrůzu a na posměch, jak sami vidíte očima svýma.', '2Pa 29:9': 'Hle, otcové naši padli mečem, synové pak naši, dcery a manželky odvedeny jsou do zajetí pro ten hřích.', '2Pa 29:10': 'Nyní tedy ustanovil jsem se na tom, že vejdeme ve smlouvu s Hospodinem, Bohem Israelovým, aby odvrátil od nás hrozný hněv svůj.', '2Pa 29:11': 'Synové moji, nebuďte vlažni; vás vyvolil Hospodin, abyste stáli před ním, sloužili mu, ctili jej a pálili mu kadidlo."', '2Pa 29:12': 'Povstali tedy levité – Mahat, syn Amasajův a Joel, syn Azarjášův, z Kaatovců; z Merariovců Kis, syn Abdiův a Azarjáš, syn Jalaleelův; z Gersomovců Joah, syn Zemmův a Eden, syn Joahův;', '2Pa 29:13': 'z Elisafanovců Samri a Jahiel; z Asafovců Zacharjáš a Matanjáš;', '2Pa 29:14': 'z Hemanovců Jahiel a Semej; a z Iditunovců Semejáš a Oziel – ', '2Pa 29:15': 'shromáždili bratry své, posvětili se a vešli podle rozkazu králova a příkazu Hospodinova, by vyčistili dům Boží.', '2Pa 29:16': 'Kněží všedše do chrámu Hospodinova, aby jej posvětili, vynesli všecku nečistotu, kterou vnitř nalezli, do nádvoří domu Hospodinova; levité pak vzali ji a vynesli ven ku potoku Kedron.', '2Pa 29:17': 'Počali čistiti prvého dne měsíce prvého, osmého dne téhož měsíce vešli do předsíně chrámu Hospodinova, čistili chrám osm dní a dokonali dne šestnáctého téhož měsíce, co byli začali.', '2Pa 29:18': 'Vešedše pak ke králi Ezechjášovi řekli mu: „Posvětili jsme celý dům Hospodinův, oltář na zápalné oběti, nářadí jeho, stůl předkladných chlebů s veškerým náčiním jeho,', '2Pa 29:19': 'i všecko nádobí chrámové, které byl poskvrnil Achaz král za své vlády, když převráceně činil; hle, stojí všecky ty věci před oltářem Hospodinovým.', '2Pa 29:20': 'Vstav tedy Ezechjáš král na úsvitě, shromáždil všecky hlavy města a vstoupil do domu Hospodinova;', '2Pa 29:21': 'i přihnali současné sedm býků, sedm beranů, sedm beránků a sedm kozlů za hřích, za království, za svatyni, za lid judský. A řekl kněžím, synům Áronovým, aby to obětovali na oltáři Hospodinovu.', '2Pa 29:22': 'Zabili tedy ty býky, a kněží vzavše krev lili ji na oltář; zabili též berany a krev jejich lili na oltář; zabili také beránky a lili krev na oltář.', '2Pa 29:23': 'Když přivedli kozly k oběti za hřích před krále a před veškerou obec, ti vložili ruce své na ně;', '2Pa 29:24': 'pak je kněží zabili a kropili krví jejich před oltářem, aby očistili veškerého Israele; neboť za veškeren lid Israelův kázal král podat celopal a obět za hřích.', '2Pa 29:25': 'Ustanovil také levity v domě Hospodinově s cimbály, harfami a citarami podle nařízení Davida krále, jakož i vidce Gada a proroka Natana; neboť od Hospodina bylo to přikázáno skrze proroky jeho.', '2Pa 29:26': 'I stáli levité, držíce hudební nástroje Davidovy, a kněží trouby.', '2Pa 29:27': 'Rozkázal tedy Ezechjáš, aby podávali celopaly na oltáři; když ty celopaly přinášeli, počali zpívati chvály Hospodinu, na trouby troubiti a hráti na rozličné nástroje, které dal poříditi David, král israelský.', '2Pa 29:28': 'Mezi tím co se veškeren zástup klaněl, zpěváci a trubači konali službu svou, dokud nebyl dokonán celopal.', '2Pa 29:29': 'Když byla obět dokonána, sklonil se král i všichni, kteří byli s ním a klaněli se.', '2Pa 29:30': 'A přikázal Ezechjáš i knížata levitům, aby chválili Hospodina slovy Davidovými, jakož i (slovy) vidce Asafa; chválili ho tedy s velikým veselím, a klekše na kolena klaněli se.', '2Pa 29:31': 'Ezechjáš pak dodal: „Naplnili jste ruce své Hospodinu; přistupte a přineste oběti a žertvy chvály v domě Hospodinově!" Přinesla tedy všecka obec oběti, žertvy chvály, ano i dobrovolné celopaly.', '2Pa 29:32': 'Počet celopalů, které podala obec, byl tento: býků sedmdesát, beranů sto, beránků dvě stě;', '2Pa 29:33': 'zasvětili také Hospodinu šest set kusů hovězího dobytka a tři tisíce ovec.', '2Pa 29:34': 'Bylo však málo kněží, že nemohli stačiti, stahovati kůži s obětí zápalných; proto levité, bratří jejich, pomáhali jim, dokud nebyla práce dokonána a neposvětilo se (dosti) kněží; levité totiž ochotněji se posvětili nežli kněží;', '2Pa 29:35': 'nad to bylo velmi mnoho celopalů, tuků obětí pokojných, jakož i úliteb příslušných k celopalům. Tak dokonale byla znovu zavedena služba domu Hospodinova.', '2Pa 29:36': 'Ezechjáš a veškeren lid veselil se z toho, že služba Boží byla dokonána; byli rádi, že se to rychle stalo.', '2Pa 30:1': 'Poslal též Ezechjáš ke všemu lidu israelskému i judskému, a napsal listy kmeni Efraimovu a Manassovu, by přišli do domu Hospodinova do Jerusalema, a slavili fase Hospodinu, Bohu Israelovu.', '2Pa 30:2': 'A uradiv se král, knížata a veškerá obec jerusalemská, snesli se na tom, že slaviti budou fase měsíce druhého.', '2Pa 30:3': 'Nemohli totiž toho učiniti v době příslušné, ježto nebylo s dostatek kněží posvěcených, a lid ještě se byl neshromáždil do Jerusalema.', '2Pa 30:4': '(Ta) věc líbila se králi i veškeré obci.', '2Pa 30:5': 'A usoudili, že rozešlou posly po veškerém Israeli od Bersaby až do Danu (se vzkazem), aby přišli a slavili fase Hospodinovi, Bohu Israelovu v Jerusalemě; nebo mnozí je nebyli slavili, jak zákonem předepsáno jest.', '2Pa 30:6': 'Šli tedy poslové s listy z rozkazu krále a knížat jeho k veškerému Israelovi i Judovi ohlašujíce rozkaz králův: „Synové Israelovi, obraťte se k Hospodinu, Bohu Abrahamovu, Isákovu a Israelovu, a (on) obrátí se ke zbytkům, které unikly ruce krále assyrského.', '2Pa 30:7': 'Nebuďte jako vaši otcové a bratři, kteří odpadli od Hospodina, Boha otců svých, že je vydal do záhuby, jak sami vidíte.', '2Pa 30:8': 'Nezatvrzujte šíjí svých jako otcové vaši; podejte ruku Hospodinu, a pojďte ke svatyni jeho, kterou posvětil na věky; služte Hospodinu, Bohu otců svých, i odvrátí se od vás hrozný hněv jeho.', '2Pa 30:9': 'Neboť obrátíte-li se k Hospodinu, bratři vaši a synové dojdou milosrdenství u pánů svých, kteří je zavedli do zajetí a vrátí se do země této; jeť dobrotivý a milostivý Hospodin, Bůh váš, a neodvrátí tvář svou od vás, obrátíte-li se k němu."', '2Pa 30:10': 'Poslové tedy chodili rychle z města do města po Efraimsku a Manassovsku, až do Zabulonska, ale oni posmívali se jim a potupili je.', '2Pa 30:11': 'Někteří však muži z Aseru, Manasse a Zabulona poslechli jejich výzvy a přišli do Jerusalema.', '2Pa 30:12': 'V Judsku pak způsobila ruka Páně, že dal jim srdce jedno, by vykonali podle rozkazu krále a knížat slovo Hospodinovo.', '2Pa 30:13': 'Sešlo se tedy do Jerusalema lidu mnoho, by konali slavnost přesnic měsíce druhého.', '2Pa 30:14': 'A povstavše zbořili oltáře, jež byly v Jerusalemě, zničili také vše, na čem bývalo kadidlo zapalováno modlám a vházeli ,to do potoka Kedron.', '2Pa 30:15': 'Čtrnáctého dne pak měsíce druhého zabíjeli velikonočního beránka. Kněží a levité, kteří se konečně posvětili, podávali zápalné oběti v domě Hospodinově;', '2Pa 30:16': 'stáli na místě svém podle nařízení, podle zákona Mojžíše, muže Božího; kněží zachycovali krev, kterou mělo býti kropeno, z rukou levitů,', '2Pa 30:17': 'ježto mnoho lidu nebylo posvěceno a zabíjeli tedy levité velikonočního beránka za ty, kteří nebyli se dříve posvětili Hospodinu.', '2Pa 30:18': 'Veliký také díl lidu z Efraima, Manassa, Issachara, jakož i Zabulona, který posvěcen nebyl, jedl beránka velikonočního ne tak, jak předepsáno jest. Za ty modlil se Ezechjáš takto: „Hospodin dobrý smiluj se', '2Pa 30:19': 'nade všemi, kteří celým srdcem hledají Hospodina, Boha otců svých, a nepřičítejž jim, že nejsou dokonale posvěceni!"', '2Pa 30:20': 'Hospodin jej vyslyšel a odpustil lidu svému.', '2Pa 30:21': 'Tak slavili synové Israelovi, kteří byl v Jerusalemě, svátky přesnic sedm dní s veselím velikým: chválili Hospodina každého dne, zejména levité a kněží, na nástroje, příslušné jejich úřadu.', '2Pa 30:22': 'A mluvil Ezechjáš laskavě ke všem levitům, kteří měli dobrý smysl pro Hospodina. A jedli sedm dní slavnosti, té podávajíce oběti pokojné a chválíce Hospodina, Boha otců svých.', '2Pa 30:23': 'Usnesla se pak všecka obec, že bude ještě jiných sedm dní slaviti, a učinili tak s velikou radostí.', '2Pa 30:24': 'Neboť Ezechjáš, král judský dal obci tisíc býků a sedm tisíc ovec, a knížata dala lidu tisíc býků a ovec deset tisíc. Posvětilo se také kněží veliké množství.', '2Pa 30:25': 'Radostí unášeno bylo všecko množství judské, kněží a levité, všecko množství, které bylo přišlo z Israele, i cizinci, kteří přišli ze země israelské nebo byli usedlí v Judsku.', '2Pa 30:26': 'Tak stala se v Jerusalemě veliká slavnost, jaké nebylo ode dnů Šalomouna, syna Davidova, krále israelského v městě tom.', '2Pa 30:27': 'Když pak vstali kněží a levité, a dali požehnání lidu, vyslyšen byl hlas jejich; pronikla ta modlitba do svatého sídla nebeského.', '2Pa 31:1': 'Když byla slavnost řádně dokonána, vyšel všecek Israel, cokoli ho bylo, do měst judských, ztroskotali modly, posekali háje, pobořili výšiny, a oltáře zničili ne toliko po veškerém Judsku a Benjaminsku, nýbrž i v Efraimu a v Manasse, až je zcela vyplenili. Pak vrátili se všichni synové Israelovi na své statky a do svých měst.', '2Pa 31:2': 'Ezechjáš ustanovil také třídy kněžské a levitské podle oddílů jejich, každého podle příslušného úřadu kněžského nebo levitského při podávání celopalů a obětí pokojných, aby přisluhovali, chvály vzdávali a zpívali ve branách tábora Hospodinova.', '2Pa 31:3': 'Král přispíval tím, že z jeho vlastních statků přinášen byl celopal vždycky ráno a večer, jakož i každou sobotu, na nov měsíce a na jiné slavnosti, jak psáno je v zákoně Mojžíšově.', '2Pa 31:4': 'Lidu pak, obyvatelstvu Jerusalema přikázal, by dávali dávky kněžím a levitům, aby se mohli držeti zákona Hospodinova.', '2Pa 31:5': 'Když to lid uslyšel, přinesli synové Israelovi mnoho prvotin obilí, vína, oleje, jakož i medu a ze všech plodin země; odvedli (také) desátky.', '2Pa 31:6': 'Také synové Israelovi, kteří bydlili v městech judských, přinesli desátky z hovězího dobytka a bravu, jakož i desátky z věcí, které byli slibem zasvětili Hospodinu, Bohu svému; nanesli všeho mnoho hromad.', '2Pa 31:7': 'Měsíce třetího počali nositi na ty hromady a měsíce sedmého je dovršili.', '2Pa 31:8': 'Když Ezechjáš a knížata jeho přišli a viděli ty hromady, dobrořečili Hospodinu a národu Israelovu.', '2Pa 31:9': 'Když tázal se Ezechjáš kněží a levitů, proč tak leží ty hromady,', '2Pa 31:10': 'odpověděl mu Azarjáš, velekněz z rodu Sadokova: „Od té doby, co počali přinášeti dávky do domu Hospodinova, jíme do syta, a zbývá (ještě) velmi mnoho, ježto požehnal Hospodin lidu svému; hojnost těch zbytků je, co vidíš."', '2Pa 31:11': 'Rozkázal tedy Ezechjáš nadělati skladišť v domě Hospodinově. Když tak učinili,', '2Pa 31:12': 'snesli tam poctivě prviny, desátky a cokoli byli zaslíbili. Správcem nad tím byl levita Chonenjáš a Semej, bratr jeho, byl druhým;', '2Pa 31:13': 'po něm Jahiel, Azarjáš, Nahat, Asael, Jerimot, Jozabad, Eliel, Jesmachjáš, Mahat a Banajáš byli úředníky pod Chonenjášem a Semejem, bratrem jeho, z rozkazu Ezechjáše krále a Azarjáše velekněze domu Božího, kterým bylo vše podřízeno.', '2Pa 31:14': 'Kore pak, syn Jemny, levita a vrátný brány východní, ustanoven byl nad tím, co dobrovolně darovali Bohu, nad dary a věcmi svatosvatými.', '2Pa 31:15': 'Pod správou jeho byl Eden, Benjamin, Jesue, Semejáš, Amarjáš a Sechenjáš po městech kněžských, aby poctivě rozdělovali bratřím svým podíly, mladým i starým;', '2Pa 31:16': 'mimo [chlapce od tří let a výše a mimo] všecky, kteří vcházeli do chrámu Hospodinova podle toho, jak ten onen den žádal, by konali službu podle obvyklých oddílů svých.', '2Pa 31:17': 'Kněžím po rodinách a levitům od dvaceti let a výše, podle oddílů a tříd jejich,', '2Pa 31:18': 'všemu množství, jak ženám, tak dětem jejich obého pohlaví, poctivě bývaly dávány pokrmy z věcí zasvěcených.', '2Pa 31:19': 'Také po polích a pastviskách každého města ustanoveni byli řádně muži ze synů Áronových, aby podíly rozdělovali všem pohlaví mužského z kněží a levitů.', '2Pa 31:20': 'Tak učinil Ezechjáš vše, jak bylo řečeno, ve všem Judsku, činil, co dobré, pravé a správné bylo v očích Hospodina, Boha svého,', '2Pa 31:21': 've všem, co podnikl, by spořádal službu v domě Hospodinově podle zákona a řádu, snaže se hledati Boha svého celým srdcem svým; činil a šťastně se mu vedlo.', '2Pa 32:1': 'Po těchto událostech a po této věrnosti, přitáhl Sennacherib, král assyrský, vtrhl do Judska, a oblehl města hrazená chtěje jich zdobývati.', '2Pa 32:2': 'Když to viděl Ezechjáš, že totiž přitáhl Sennacherib a že všecka síla boje obrací se proti Jerusalemu,', '2Pa 32:3': 'radil se s knížaty a junáky, mají-li býti ucpány prameny studnic, které byly vně za městem. Když s tím všichni souhlasili,', '2Pa 32:4': 'shromáždil veliké množství a ucpali všecky studnice i potok, který tekl prostřed země, řkouce: „Aby přijdouce králové assyrští, nenalezli hojnost vody!"', '2Pa 32:5': 'Opravil také pečlivě zeď, která byla pobořena, vystavěl věže na ni a zevnitř zeď druhou; zopravoval Mello v městě Davidově, dal nadělati rozličné zbraně a štítů,', '2Pa 32:6': 'ustanovil důstojníky nad bojovníky ve vojště, svolal všecky do ulice brány městské a promluvil k nim srdečně takto:', '2Pa 32:7': '„Zmužile si veďte a buďte silni; nebojte se, nestrachujte se krále assyrského, ani všeho množství, které je s ním; neboť mnohem více je s námi nežli s ním.', '2Pa 32:8': 'S ním totiž je rámě tělesné; s námi Hospodin, Bůh náš, který je naším pomocníkem a bojuje za nás." Lid byl posilněn takovými slovy Ezechjáše, krále judského.', '2Pa 32:9': 'Poté poslal Sennacherib, král assyrský, služebníky své do Jerusalema – sám totiž s veškerým vojskem oblehl Lachis – k Ezechjášovi, králi judskému, a ke všemu lidu, který byl v městě a vzkázal:', '2Pa 32:10': '„Toto praví Sennacherib, král assyrský: V co doufáte, že sedíte obleženi v Jerusalemě?', '2Pa 32:11': 'Zda neklame vás Ezechjáš, aby umořil vás hladem a žízní, pravě, že Hospodin, Bůh váš, vysvobodí vás z ruky krále assyrského?', '2Pa 32:12': 'Zda není to Ezechjáš, který zbořil výšiny jeho i oltáře a přikázal Judovi a Jerusalemským: „Před jedním oltářem klaněti se budete a na něm páliti kadidlo!"', '2Pa 32:13': 'Nevíte, co Jsem učinil já i otcové moji všem národům zemí? Zda mohli bohové těch národů všech zemí vysvoboditi zemi svou z ruky mé?', '2Pa 32:14': 'Kdo je ze všech bohů národů, jež pohubili otcové moji, který mohl by vytrhnouti lid svůj z ruky mé, aby mohl také bůh váš vytrhnouti vás z ruky této?', '2Pa 32:15': 'Nedávejte se tedy od Ezechjáše klamati, daremným namlouváním sváděti, nevěřte mu! Kdyžtě nemohl žádný bůh všech národů a království vysvoboditi lidu svého z ruky mé a z rukou otců mých, také ani bůh váš nebude moci vytrhnouti vás z ruky mé."', '2Pa 32:16': 'Též i jiné mnohé věci mluvili služebníci jeho proti Hospodinu Bohu a proti Ezechjášovi, služebníku jeho.', '2Pa 32:17': 'I list psal (Sennacherib Ezechjášovi), plný rouhání proti Hospodinu, Bohu Israelovu; pravil proti němu: „Jako bohové národů jiných nemohli vysvoboditi lidu svého z ruky mé, tak ani bůh Ezechjášův nebude moci vytrhnouti lidu svého z ruky této!"', '2Pa 32:18': 'A nad to hlasem velikým křičel, jazykem judským, na lid, který seděl na zdi jerusalemské, aby je poděsil a tak vzal město.', '2Pa 32:19': 'Mluvil proti Bohu jerusalemskému jako proti bohům národů země, kteří jsou dílem rukou lidských.', '2Pa 32:20': 'Modlil se tedy Ezechjáš král a prorok Isajáš, syn Amosův, proti tomu rouhání, a volali k nebi.', '2Pa 32:21': 'I poslal Hospodin anděla, který porazil všecky statečné bojovníky a vůdce vojska krále assyrského, že se vrátil s hanbou do své země; a když vešel do domu boha svého, synové vzešlí z krve jeho, zabili jej mečem.', '2Pa 32:22': 'Tak vysvobodil Hospodin Ezechjáše i obyvatelstvo jerusalemské z ruky Sennacheriba, krále assyrského, a z ruky všech, i dal jim pokoj vůkol.', '2Pa 32:23': 'Mnozí přinášeli oběti krvavé i nekrvavé Hospodinu do Jerusalema; dary také Ezechjášovi, králi judskému, který vyvýšen byl potom u všech národů.', '2Pa 32:24': 'V těch dnech roznemohl se Ezechjáš až k smrti, i modlil se k Hospodinu, a vyslyšel ho a dal mu znamení.', '2Pa 32:25': 'Ale neodplatil se podle dobrodiní, která byl přijal, neboť pozdvihlo se srdce jeho; i povstal hněv proti němu, proti Judovi a Jerusalemu.', '2Pa 32:26': 'Když však potom se pokořil proto, že bylo pozdvihlo se srdce jeho, on i obyvatelé jerusalemští, nepřišel na ně hněv Hospodinův pokud Ezechjáš žil.', '2Pa 32:27': 'Ezechjáš byl totiž bohatý a velmi slavný, nashromáždil si velmi mnoho pokladů stříbra, zlata, drahého kamení, vonidel, rozličných zbraní a nářadí velmi drahého.', '2Pa 32:28': 'Také skladiště na obilí, víno a olej, stáje pro všeliký dobytek, chlévy pro brav,', '2Pa 32:29': 'a města si vystavěl; měltě stád bravu a skotu bez počtu, protože dal mu Pán majetku náramně mnoho.', '2Pa 32:30': 'Je to týž Eziechjáš, který zacpal hořejší výtok vod gihonských a obrátil je dolů k západní straně města Davidova; a ve všech skutcích jeho dařilo se mu, jak si přál.', '2Pa 32:31': 'Avšak při poselství knížat babylonských, kteří byli posláni k němu, aby se otázali o zázraku, který se byl stal v zemi, opustil jej Bůh, aby ho zkusil a jeho smýšlení dokonale se ukázalo.', '2Pa 32:32': 'Ostatní děje Ezechjášovy, i skutky srdečnosti jeho, zapsány jsou ve Vidu proroka Isajáše, syna Amosova, jakož i v Knize králů judských a israelských.', '2Pa 32:33': 'Když usnul Eziechjáš s otci svými, pochovali ho nad hroby synů Davidových; učinili mu slavný pohřeb veškeří Judovci i všichni obyvatelé Jerusalema. A stal se králem Manasse, syn jeho místo něho.', '2Pa 33:1': 'Dvanácte let bylo Manassovi, když. počal kralovati, a padesát pět let kraloval v Jerusalemě.', '2Pa 33:2': 'Činil, co bylo zlé v očích Hospodinových, podle ohavnosti národů, které Vyhladil Hospodin před syny Israelovými:', '2Pa 33:3': 'Opravil zase výšiny, které byl pobořil Ezechjáš, otec jeho, vystavěl oltáře Baalům, nadělal hájů, klaněl se všemu vojsku nebeskému a ctil je.', '2Pa 33:4': 'Vystavěl dokonce oltáře v domě Hospodinově, o kterém byl řekl Hospodin: „V Jerusalemě bude jméno mé na věky."', '2Pa 33:5': 'Vystavěl je všemu vojsku nebeskému, v obou nádvořích domu Hospodinova.', '2Pa 33:6': 'Dal provésti syny své ohněm v údolí Benennom, zabýval se snářstvím, obíral se hadačstvím, oddával se čarodějství, a měl s sebou kouzelníky a zaklinače; páchal mnoho, co je zlé v očích Hospodinových, aby ho popudil.', '2Pa 33:7': 'Postavil dále vyřezávanou sochu v domě Božím, o kterém byl Bůh mluvil k Davidovi a Šalomounovi, synu jeho: „V domě tomto v Jerusalemě, který jsem vyvolil ze všech kmenů israelských, umístím jméno své na věky;', '2Pa 33:8': 'a nedopustím, aby se pohnula noha Israelova ze země, kterou jsem dal otcům jejich, budou-li jen pečlivě činiti, co jsem jim přikázal: veškeren zákon, ustanovení a právo (dané) Mojžíšem."', '2Pa 33:9': 'Tak Manasse svedl Judu i obyvatelstvo Jerusalema, by činili horší věci, nežli všichni národové, které byl vyplenil Hospodin před syny Israelovými.', '2Pa 33:10': 'Když mluvil Hospodin k němu a k lidu jeho, nechtěli toho dbáti.', '2Pa 33:11': 'Proto přivedl na ně vůdce vojska krále assyrského; i jali Manassa, svázali jej řetězy a pouty a odvedli ho do Babylona.', '2Pa 33:12': 'Když byl tak v tísni, modlil se k Hospodinu, Bohu svému, a činil pokání veliké před Bohem otců svých;', '2Pa 33:13': 'modlil se k němu a prosil snažně. I vyslyšel modlitbu jeho, a uvedl jej zase do Jerusalema, do království jeho: i poznal Manasse, Hospodin, ten že je Bůh (pravý).', '2Pa 33:14': 'Potom vystavěl zeď vně před městem Davidovým na západ od Gihonu v údolí, od vchodu do brány Rybné vůkol až k Ofelu, a vyhnal ji velmi vysoko. Ustanovil dále velitele vojska ve všech hrazených městech judských.', '2Pa 33:15': 'A vymetal bohy cizí, i modlu z domu Hospodinova; též oltáře, které byl dal udělati na hoře domu Hospodinova a v Jerusalemě; všecko vyházel za město.', '2Pa 33:16': 'Opraviv pak oltář Hospodinův přinášel na něm oběti, také pokojné a děkovné, a přikázal Judovi, aby sloužil Hospodinu, Bohu Israelovu.', '2Pa 33:17': 'Lid však ještě obětoval na výšinách Hospodinu, Bohu svému.', '2Pa 33:18': 'Ostatní děje Manassovy, [i modlitba k Bohu jeho, a slova vidců, kteří mluvívali k němu jménem Hospodina, Boha Israelova,] zapsány jsou v Letopisech králův israelských.', '2Pa 33:19': 'Modlitba jeho, vyslyšení, všecky hříchy jeho a přestupky, jakož i místa, na kterých dal zříditi výšiny, nadělati hájův a soch, prve nežli činil pokání, zapsáno je také v řečích Hozajových.', '2Pa 33:20': 'Když usnul Manasse s otci svými, pochovali jej v domě jeho. A stal se králem místo něho syn jeho Amon.', '2Pa 33:21': 'Dvacet dvě léta byla Amonovi, když počal kralovati a dva roky kraloval v Jerusalemě.', '2Pa 33:22': 'Činil, co bylo zlé v očích Hospodinových, jako byl činil Manasse, otec jeho. Všechněm modlám, kterýchž byl nadělal Manasse, obětoval a sloužil.', '2Pa 33:23': 'Neponížil se však před Hospodinem, jako se ponížil Manasse, otec jeho, ale mnohem více zhřešil.', '2Pa 33:24': 'I spikše se proti němu služebníci jeho, zabili jej v domě jeho.', '2Pa 33:25': 'Ostatní lid však pobil ty, kteří zabili Amona a ustanovil králem Josjáše, syna jeho, místo něho.', '2Pa 34:1': 'Osm let bylo Josjáši, když počal kralovati a kraloval třicet jeden rok v Jerusalemě.', '2Pa 34:2': 'Činil, co pravého bylo v očích Hospodinových, chodě po cestách Davida, otce svého, a neuchyluje se napravo ni nalevo.', '2Pa 34:3': 'Osmého léta vlády své, když byl ještě chlapec, počal hledati Boha otce svého Davida, a dvanáctého léta vlády své čistil Judsko a Jerusalem od výšin, hájů, a model vyřezávaných i litých.', '2Pa 34:4': 'Před ním rozbořili oltáře Baalů, a sochy, které byly na nich, zkazili, háje a modly vyřezávané dal zpodtínat a rozdrtit a rozsypati prach (z nich) po hrobech těch, kteří jim obětovávali.', '2Pa 34:5': 'Nad to kosti kněží spálil na oltářích model a tak vyčistil Judsko i Jerusalem.', '2Pa 34:6': 'Též ve městech Manassových, Efraimových, Simeonových, až do Neftali, vše (to) podvrátil.', '2Pa 34:7': 'Když pak oltáře pobořil, háje zničil, modly vyřezávané na kusy ztroskotal, a všecky svatyně zbořil po veškerém Israelsku, vrátil se do Jerusalema.', '2Pa 34:8': 'Léta pak osmnáctého vlády své, když již byla čištěna země i chrám Boží, poslal Safana, syna Eseljášova, Maasjáše, správce města a Johu, syna Joachazova, kancléře, by opravili dům Hospodina, Boha svého.', '2Pa 34:9': 'Ti přišli k Helkjášovi, nejvyššímu knězi; a vzavše od něho peníze, které byly přineseny do domu Hospodinova a které byli sebrali levité, vrátní od Manassovců, Efraimovců a ostatních Israelitů, jakož i od Judovců, Benjaminovců a obyvatelů Jerusalema,', '2Pa 34:10': 'dali je těm, kteří byli nad dělníky domu Hospodinova, by opravili chrám a co chatrného bylo, aby zpevnili.', '2Pa 34:11': 'A ti je dali řemeslníkům a zedníkům, aby nakoupili kamene z lomu, dříví na vazby budovy a na trámy staveb, které byli nechali zpustnouti králové judští.', '2Pa 34:12': 'Ti věrně všecko činili. Byli pak dozorci nad dělníky: Merariovci Jahat a Abdiáš, Kaatovci Zacharjáš a Mosollam; ti přidržovali ku práci; všichni byli levité, [kteří uměli hráti na hudebné nástroje].', '2Pa 34:13': 'I nad těmi, kteří nosili břemena k rozličným potřebám, byli [písaři a mistři] levité [vrátní].', '2Pa 34:14': 'Když vynášeli peníze, které sneseny byly do chrámu Hospodinova, nalezl Helkjáš kněz Hospodinovu knihu zákona (daného) Mojžíšem.', '2Pa 34:15': 'I řekl Safanovi písaři: „Knihu zákona nalezl jsem v domě Hospodinově." A dal mu ji.', '2Pa 34:16': 'Ten přinesl knihu králi a podal mu zprávu řka: „Vše, co jsi uložil služebníkům svým, hle, je vykonáno.', '2Pa 34:17': 'Stříbro, které se nalezlo v domě Hospodinově, sebrali a dali je dozorcům nad řemeslníky a nad dělníky rozličných prací.', '2Pa 34:18': 'Také tuto knihu dal mi Helkjáš kněz." Když ji před králem přečetl', '2Pa 34:19': 'a král uslyšel slova zákona, roztrhl roucho své,', '2Pa 34:20': 'a rozkázal Helkjášovi, Ahikamovi, synu Safanovu, Abdonovi, synu Michovu, Safanovi písaři a Asaášovi, služebníku královskému toto:', '2Pa 34:21': '„Jděte a mluvte s Hospodinem za mne a za zbylý lid israelský a judský o [všech] výrocích knihy této, která nalezena byla; neboť veliký hněv Hospodinův vylil se na nás, že nedbali otcové naši slov Hospodinových, aby činili vše, co psáno je v knize této."', '2Pa 34:22': 'Šel tedy Helkjáš a ti, kteří s ním posláni byli od krále, k Oldě, prorokyni, manželce Selluma, syna Tekuata, syna Hasrova, strážce šatů, která bydlila v Jerusalemě, ve druhém okresu. Když jí pověděli, co výše řečeno,', '2Pa 34:23': 'odpověděla jim: „Toto praví Hospodin, Bůh Israelův: Povězte muži, který vás poslal ke mně:', '2Pa 34:24': 'Toto praví Hospodin: Hle já uvedu neštěstí na toto místo i na obyvatelstvo jeho, všecky kletby, které napsány jsou v knize této, kterou četli před králem judským.', '2Pa 34:25': 'Protože opustili mne a obětovali bohům cizím, aby mne ke hněvu popouzeli všemi díly rukou svých: proto vylije se hněv můj na toto místo, a nebude uhašen.', '2Pa 34:26': 'Králi pak judskému, který poslal vás, byste tázali se Hospodina, povězte: Toto praví Hospodin, Bůh Israelův: Že jsi slyšel slova (té) knihy,', '2Pa 34:27': 'že se obměkčilo srdce tvé [žes pokořil se před Bohem] pro to, co praveno je proti místu tomuto a obyvatelstvu jerusalemskému, žes poníživ se přede mnou roztrhl roucho své a žes plakal přede mnou; já také vyslyšel jsem tebe, dí Hospodin.', '2Pa 34:28': 'Proto již připojím tě k otcům tvým, a pochován budeš v pokoji v hrobě svém, aby nebylo patřiti očím tvým na všecko to neštěstí, které já uvedu na toto místo a na obyvatelstvo jeho." I oznámili králi vše, co byla řekla.', '2Pa 34:29': 'On pak svolav všecky starší judské i jerusalemské', '2Pa 34:30': 'šel nahoru do domu Hospodinova, a s ním všichni Judovci a obyvatelé Jerusalema, kněží a levité, i všechen lid, od nejmenšího do největšího. A dal čísti král před nimi všecka slova (té) knihy v domě Hospodinově.', '2Pa 34:31': 'Stoje na svém stupni, učinil smlouvu před Hospodinem, že bude choditi za ním, šetřiti příkazů, ustanovení a práv jeho celým srdcem svým a veškerou duší, aby (tak) splnil, co psáno je v knize té, kterou byl dal čísti.', '2Pa 34:32': 'Zavázal k tomu přísahou také všecky, kteří byli v Jerusalemě [a v Benjaminsku.] A činili obyvatelé jerusalemští podle smlouvy Hospodina, Boha otců svých.', '2Pa 34:33': 'Vyplenil také Josjáš všecky ohavy ze všech krajin synů Israelových, a způsobil, že všichni, kteří byli zbyli z Israele, sloužili Hospodinu, Bohu svému. Pokud byl živ, neodstoupili od Hospodina, Boha otců svých.', '2Pa 35:1': 'Učinil pak Josjáš Hospodinu v Jerusalemě slavnost beránka velikonočního, který zabit byl čtrnáctého dne měsíce prvého;', '2Pa 35:2': 'a ustanovil kněze v úřadech jejich a napomínal jich, aby konali službu v domě Hospodinově.', '2Pa 35:3': 'A levitům, k jejichžto poučování veškeren Israel posvěcoval se Hospodinu, řekl: „Postavte archu ve svatyni chrámu, který vystavěl Šalomoun, syn Davidův, král israelský, neboť nikterak ji nebudete již nositi; ale nyní služte Hospodinu, Bohu svému, a lidu jeho israelskému.', '2Pa 35:4': 'Připravujte se po čeledích a rodech svých, po každé třídě, jak přikázal David a jak dal zapsati Šalomoun, syn jeho;', '2Pa 35:5': 'a služte ve svatyni po čeledích a třídách levitských.', '2Pa 35:6': 'Až pak se posvětíte, zabijte beránka a také bratry své připravte, by činiti mohli podle slov, která mluvil Hospodin skrze Mojžíše."', '2Pa 35:7': 'A dal Josjáš všemu lidu, který tu byl na slavnost velikonoční, beránků a kozelců ze stád, [a] z [jiného] bravu třicet tisíc, býků pak tři tisíce; to vše ze statků královských.', '2Pa 35:8': 'Také knížata jeho, co dobrovolně chtěli [slíbiti], dali lidu, [kněžím a levitům]. Helkjáš pak, Zacharjáš a Jahiel, knížata v domě Páně dali kněžím, aby učinili hody beránka, [smíšeného] bravu dva tisíce šest set (kusů) a tři sta býků;', '2Pa 35:9': 'rovněž Chonenjáš a Semejáš i Natanael, bratří jeho, jakož i Hasabjáš, Jehiel a Jozabad, knížata levitská, dali [ostatním] levitům na slavnost hodů beránkových pět tisíc (kusů) bravu a býků pět set.', '2Pa 35:10': 'Tak byla spořádána bohoslužba, kněží nastoupili svůj úřad a taktéž i levité po třídách, podle rozkazu královského,', '2Pa 35:11': 'a zabíjeli beránky. Kněží kropili krví rukou svou, zatím co levité stahovali kůže [se zápalných] obětí;', '2Pa 35:12': 'a oddělili je, aby je rozdali po rodech a čeledích každého, aby obětovány byly Hospodinu, jak psáno je v knize Mojžíšově; taktéž i s býky učinili.', '2Pa 35:13': 'A pekli beránky velikonoční na ohni, jak v zákoně psáno jest; pokojné však oběti vařili v kotlích, na mísách a v hrncích, a rozdávali rychle všemu lidu.', '2Pa 35:14': 'Sobě pak a kněžím připravovali potom; byliť obětováním celopalů a tuků zaneprázdněni kněží až do noci, proto levité sobě a kněžím, Áronovcům, připravili naposled.', '2Pa 35:15': 'Zpěváci, Asafovci, stáli na svém místě podle rozkazu Davida, Asafa, Hemana a Idituna, proroků králových. Vrátní hlídali při každé bráně, že ani na krok neodstoupili od služby; pročež i bratři jejich levité připravili jim pokrmy.', '2Pa 35:16': 'Tak všecka služba Hospodinova řádně byla vykonána ten den, kdy slavili hody beránka a obětovali zápalné oběti na oltáři Hospodinovu, podle rozkazu krále Josjáše.', '2Pa 35:17': 'Tak slavili synové Israelovi, cokoli jich tam bylo, tehdy hody beránka a slavnost přesnic sedm dní.', '2Pa 35:18': 'Nebyla slavena veliká noc podobná v Israeli ode dnů Samuela proroka; aniž který ze všech králův israelských slavil (takové) hody beránčí, jako Josjáš, s kněžími, levity, se vším lidem judským i israelským, co se ho našlo, i s obyvatelstvem jerusalemským.', '2Pa 35:19': 'Osmnáctého roku vlády Josjášovy slaven byl ten hod beránka.', '2Pa 35:20': 'Potom, [když byl opravil Josjáš chrám,] táhl Nechao, král egyptský, nahoru, aby bojoval u Charkamise nad Eufratem; i vytáhl Josjáš proti němu.', '2Pa 35:21': 'Onen však poslav posly, vzkázal mu: „Co máme spolu, králi judsky? Ne proti tobě dnes táhnu, ale proti jinému domu bojuji. Proti tomu rozkázal mi Bůh spěšně táhnouti; přestaň proti Bohu jednati, který je se mnou, ať neshladí tebe!"', '2Pa 35:22': 'Josjáš však nechtěl obrátit, ale chystal se do boje proti němu; neposlechl řečí Nechaových z úst Božích (vycházejících), ale táhl, aby bojoval na rovině Mageddské.', '2Pa 35:23': 'Tam byv raněn od střelců řekl služebníkům svým: „Vyvezte mne z bitvy, neboť jsem velmi raněn."', '2Pa 35:24': 'Přenesli jej tedy s vozu na druhý vůz, který jel za ním [podle obyčeje královského] a dovezli ho do Jerusalema. Když umřel, pochován byl v hrobce otců svých. I plakal nad ním veškeren Juda i Jerusalem.', '2Pa 35:25': 'Nejvíce Jeremjáš, jehožto žalozpěvy nad Josjášem všichni zpěváci a zpěvačky až do dneška opakují, ano za zákon to vešlo v Israeli; hle, je to psáno v Žalozpěvech.', '2Pa 35:26': 'Ostatní děje Josjášovy, i srdečnost jeho, jak přikázána je zákonem Hospodinovým,', '2Pa 35:27': 'a činy jeho, první i poslední, zapsány jsou v Knize králů judských a israelských.', '2Pa 36:1': 'A lid venkovský vzal Joachaza, syna Josjášova, a ustanovil ho králem místo otce jeho v Jerusalemě.', '2Pa 36:2': 'Dvacet tři roky byly Joachazovi, když počal kralovati a tři měsíce kraloval v Jerusalemě.', '2Pa 36:3': 'Král egyptský ho sesadil, když přitáhl do Jerusalema a uložil zemi sto hřiven stříbra a hřivnu zlata.', '2Pa 36:4': 'Ustanoviv pak místo něho Eliakima, bratra jeho, za krále nad Judou a nad Jerusalemem, proměnil jméno jeho v „Joakim“, a Joachaza vzav s sebou zavedl do Egypta.', '2Pa 36:5': 'Dvacet pět let bylo Joakimovi, když počal kralovati, a jedenáct let kraloval v Jerusalemě. Činil, co bylo zlé v očích Hospodina, Boha jeho.', '2Pa 36:6': 'Proti tomu přitáhl Nabuchodonosor, král chaldský a. svázal jej řetězy, aby odvedl ho do Babylona.', '2Pa 36:7': 'Tamže dal přenésti také (něco z) nářadí Hospodinova a dal je do chrámu svého.', '2Pa 36:8': 'Ostatní děje Joakimovy, ohavnosti jeho, které páchal, a co (jiného zlého) bylo shledáno na něm, zapsáno je v Knize králů judských a israelských. A stal se králem Joachin, syn jeho, místo něho.', '2Pa 36:9': 'Osm(nácte) roků bylo Joachinovi, když počal kralovati, kraloval pak tři měsíce a deset dní v Jerusalemě. Činil, co bylo zlé v očích Hospodinových.', '2Pa 36:10': 'Když se rok s rokem sešel, poslal Nabuchodonosor král (své lidi), a ti ho přivedli do Babylona odnesše spolu vzácné nářadí domu Hospodinova. Králem pak ustanovil Sedekjáše, strýce jeho, nad Judou a Jerusalemem.', '2Pa 36:11': 'Dvacet jeden rok byl Sedekjášovi, když počal kralovat, a jedenáct let kraloval v Jerusalemě.', '2Pa 36:12': 'Činil, co bylo zlé v očích Hospodina, Boha jeho. Ani se nestyděl před Jeremjášem prorokem, který k němu mluvil z úst Hospodinových.', '2Pa 36:13': 'Odpadl též od krále Nabuchodonosora, který ho byl zavázal přísahou při Bohu. A zatvrdil šíji svou i srdce, že se neobrátil k Hospodinu, Bohu Israelovu.', '2Pa 36:14': 'Také všechna knížata kněží i lid(u) zpronevěřovali se, bezbožně (Hospodinu), podle všech ohavností pohanů, a poskvrnili dům Hospodinův, který byl si zasvětil v Jerusalemě.', '2Pa 36:15': 'Hospodin, Bůh otců jejich, vzkazoval jim po svých poslech od rána do večera den co den napomínaje, protože chtěl ušetřiti lidu a příbytku svého.', '2Pa 36:16': 'Oni však posmívali se poslům Božím, pohrdali řečmi jeho, tupili proroky, až vzrostl hněv Hospodinův na lid jeho, že nebylo pomoci.', '2Pa 36:17': 'Přivedl totiž na ně krále chaldského a dal pobíti jinochy jejich mečem v domě svatyně své; neslitoval se nad jinochem ani pannou, nad starcem ani nad kmetem, ale všecky dal v moc jeho.', '2Pa 36:18': 'Také všecko nářadí domu Hospodinova, veliké i malé, jakož i poklady chrámu, krále a knížat, (vše) dal přenésti do Babylona.', '2Pa 36:19': 'Nepřátelé vypálili dům Boží, zbořili zeď jerusalemskou, všecky paláce spálili, a cokoli vzácného bylo, zničili.', '2Pa 36:20': 'Ušel-li kdo meče, zaveden byv do Babylona sloužil králi a synům jeho, dokud nenastoupil král perský,', '2Pa 36:21': 'dokud nenaplnila se řeč Hospodinova, (pronesená) ústy Jeremjášovými, a neoslavila země sobot svých; všecky dny zpuštění totiž držela sobotu, až se naplnilo sedmdesáte let.', '2Pa 36:22': 'Léta prvého Cyra, krále perského, – aby se naplnila řeč Hospodinova, kterou byl mluvil ústy Jeremjášovými – vnukl Hospodin Cyrovi, králi perskému, že dal provolati po všem království svém a také písemně vyhlásiti toto:', '2Pa 36:23': '„Takto přikazuje Cyrus, král perský: Všecka království země dal mi Hospodin, Bůh nebes, a on přikázal mi, abych mu vystavěl dům v Jerusalemě, který je v Judsku. Kdo z vás jakkoli patří k jeho národu? S tím budiž Hospodin, Bůh jeho; ať jde!"'}