{'Gn 1:1': 'Na počátku stvořil Bůh nebe a zemi.', 'Gn 1:2': 'Země však byla pustá a prázdná, tma byla nad hlubinou, a duch Boží vznášel se nad vodami.', 'Gn 1:3': 'Tu řekl Bůh: Budiž světlo! I stalo se světlo.', 'Gn 1:4': 'A viděl Bůh světlo, že jest dobré. A oddělil světlo od tmy.', 'Gn 1:5': 'Nazval pak světlo dnem a tmu nocí. A nastal večer a jitro, den prvý.', 'Gn 1:6': 'Dále řekl Bůh: Budiž obloha uprostřed vod a děl vody od vod.', 'Gn 1:7': 'Učinil tedy Bůh oblohu, a oddělil vody, které byly pod oblohou, od těch, které byly nad oblohou. I stalo se tak.', 'Gn 1:8': 'Nazval pak Bůh oblohu nebem. A nastal večer a jitro, den druhý.', 'Gn 1:9': 'Dále řekl Bůh: Ať se shromáždí vody, které jsou pod nebem, na jedno místo a ukáže se souš! I stalo se tak.', 'Gn 1:10': 'Nazval pak Bůh souš zemí, a shromážděné vody nazval mořem. A viděl Bůh, že je to dobré.', 'Gn 1:11': 'Řekl pak: Ať zplodí země zelené a semenonosné rostliny, jakož i plodné stromy, které nosí na zemi podle svých druhů ovoce, ve kterém jest jejich símě! I stalo se tak.', 'Gn 1:12': 'Vydala tedy země zelené a semenonosné rostliny podle jejich druhů, jakož i ovocné stromy, z nichž každý přináší símě podle svého druhu. A viděl Bůh, že je to dobré.', 'Gn 1:13': 'A nastal večer a jitro, den třetí.', 'Gn 1:14': 'Dále řekl Bůh: Buďte světla na nebeské obloze, dělte den a noc, buďte znameními, (označujte) časy, dny a roky,', 'Gn 1:15': 'a sviťte na nebeské obloze osvěcujíce zemi! I stalo se tak.', 'Gn 1:16': 'Učinil tedy Bůh dvě veliká světla – světlo větší, by panovalo dni, a světlo menší, by panovalo noci – a hvězdy.', 'Gn 1:17': 'A umístil je na nebeské obloze, by svítila nad zemí,', 'Gn 1:18': 'panovala dni i noci, a dělila světlo od tmy. A viděl Bůh, že je to dobré.', 'Gn 1:19': 'A nastal večer a jitro, den čtvrtý.', 'Gn 1:20': 'Dále řekl Bůh: Vyvoďtež vody živá zvířata, která se pohybují; létavci pak nad zemí pod nebeskou oblohou (lítejtež)!', 'Gn 1:21': 'Stvořil tedy Bůh veliká zvířata vodní a všelijaké pohybné živočichy, které vydaly vody podle jejich druhů, jakož i všeliké druhy létavců. A viděl Bůh, že je to dobré.', 'Gn 1:22': 'I požehnal jim řka: Rosťte, množte se a naplňte mořské vody; také ptáci ať se rozmnožují na zemi!', 'Gn 1:23': 'A nastal večer a jitro, den pátý.', 'Gn 1:24': 'Bůh dále řekl: Ať vydá země živočišstvo podle jeho druhů, totiž zvířata krotká, drobnou zvířenu a všelijaké druhy zvířat divokých. I stalo se tak.', 'Gn 1:25': 'Učinil tedy Bůh divoká zvířata podle jejich druhů, krotká zvířata, jakož i všecku zemskou drobnou zvířenu podle jejích druhů. A viděl Bůh, že je to dobré.', 'Gn 1:26': 'Řekl také: Učiňme člověka k obrazu a podobě naší; ať panuje nad mořskými rybami, nad nebeským ptactvem, nad krotkými zvířaty, nad celou zemí, jakož i nade vší drobnou zvířenou, která se pohybuje po zemi.', 'Gn 1:27': 'Stvořil tedy Bůh člověka k obrazu svému, k obrazu Božímu stvořil ho, muže a ženu stvořil je.', 'Gn 1:28': 'Požehnal jim též Bůh, řka: Rosťte, množte se, naplňte zemi, podmaňte ji a panujte nad mořskými rybami, nad nebeským ptactvem a nade všemi živočichy, kteří se po zemi pohybují.', 'Gn 1:29': 'Bůh také řekl: Hle, dávám vám semenonosné rostliny, cokoliv jich na zemi jest, a všecky stromy, které chovají v sobě semena svých druhů, abyste je měli k potravě;', 'Gn 1:30': '(dávám je) též všem zvířatům na zemi, všemu nebeskému ptactvu a všemu drobnému zvířectvu, které se na zemi pohybuje a v němž jest živá duše, aby měla potravu. I stalo se tak.', 'Gn 1:31': 'A viděl Bůh všecko, co byl učinil, a bylo to velmi dobré. A nastal večer a jitro, den šestý.', 'Gn 2:1': 'Tak dokonána byla nebesa, země a všecka jejich okrasa.', 'Gn 2:2': 'Dokončil tedy Bůh dne sedmého své dílo, které byl konal, a odpočinul dne sedmého ode vší práce, kterou byl činil.', 'Gn 2:3': 'Požehnal pak dni sedmému a posvětil ho, poněvadž dne toho byl ustal ode všeho svého díla, o kterém při stvoření pracoval.', 'Gn 2:4': 'Toto jsou dějiny nebes a země po jejich stvoření:', 'Gn 2:5': 'Tehdy, když učinil Hospodin Bůh nebe a zemi – na zemi ještě nebyly žádné polní křoviny, aniž jakákoliv rostlina na lukách pučela; nesesílal totiž Hospodin Bůh deště na zemi a nebyl člověk, jenž by vzdělával půdu;', 'Gn 2:6': 'potom vystupoval pramen ze země a zavlažoval všecek povrch země – ', 'Gn 2:7': 'utvořil Hospodin Bůh člověka z hlíny země, a vdechl v tvář jeho dech života; tak se stal člověk živoucím živočichem.', 'Gn 2:8': 'Byl pak na počátku Hospodin Bůh, štípil rozkošný ráj a do toho postavil člověka, jehož byl utvořil.', 'Gn 2:9': 'Vyvedl totiž Hospodin Bůh ze země všeliké stromoví, oku krásné a na chuť dobré; také strom života uprostřed ráje, jakož i strom poznání dobrého i zlého.', 'Gn 2:10': 'Vychází pak z místa rozkoše řeka, aby zavlažovala ráj, načež se dělí ve čtyři ramena.', 'Gn 2:11': 'Jméno jednoho Fison; to obtéká celou zemi Hevilat; tam (se těží) zlato – ', 'Gn 2:12': 'zlato krajiny té jest výborné – tam (se nalézá) bdellium a kámen onyx.', 'Gn 2:13': 'Jméno ramene druhého jest Gehon; ten obtéká celou Etiopii.', 'Gn 2:14': 'Jméno ramene třetího je Tigris; ten teče na východě Assyrie. Rameno pak čtvrté jest Eufrat.', 'Gn 2:15': 'Pojal tedy Hospodin Bůh člověka a postavil ho v rozkošném ráji, aby jej vzdělával a hleděl si ho.', 'Gn 2:16': 'A přikázal mu: S každého rajského stromu smíš jísti;', 'Gn 2:17': 'avšak se stromu poznání dobrého a zlého ať nejíš! Neboť kterýkoliv den s něho budeš jísti, jistě zemřeš!', 'Gn 2:18': 'Hospodin Bůh také řekl: Není dobře člověku býti sám; učiňme mu pomocnici podobnou jemu.', 'Gn 2:19': 'Stvořiv tedy z hlíny všecky pozemské živočichy a všecky nebeské ptáky, Hospodin Bůh přivedl je k Adamovi, by viděl, jak by je nazval; jméno pak každého živočicha mělo býti takové, jaké mu Adam dá.', 'Gn 2:20': 'Dal tedy Adam všem krotkým živočichům, všem nebeským ptákům a všem divokým zvířatům jejich jména. Pomocnice však sobě podobné Adam nenalézal.', 'Gn 2:21': 'Seslal tedy Hospodin Bůh na Adama tvrdý spánek; když usnul, vyňal mu jedno žebro, a místo jeho vyplnil masem.', 'Gn 2:22': 'Ze žebra pak, které byl vyňal z Adama, Hospodin Bůh učinil ženu a přivedl ji k Adamovi.', 'Gn 2:23': 'Tu řekl Adam: To jest konečně kost z mých kostí a maso z mého masa. Bude slouti mužice, neboť z muže je vzata.', 'Gn 2:24': 'Protož opustí člověk otce svého i matku a přilne k manželce své, že budou dva tělem jedním.', 'Gn 2:25': 'Byli pak oba –Adam totiž a žena jeho – nazí a nestyděli se.', 'Gn 3:1': 'Had byl lstivější, než všechna polní zvířata, která byl Hospodin Bůh učinil. Ten řekl ženě: Proč vám zakázal Bůh jísti se všech rajských stromů?', 'Gn 3:2': 'Žena mu odpověděla: Z ovoce stromů, které jsou v ráji, jísti smíme;', 'Gn 3:3': 'z ovoce stromu však, který jest uprostřed ráje, zakázal nám Bůh jísti, ano i dotýkati se ho, abychom snad nezemřeli.', 'Gn 3:4': 'Tu pravil had ženě: Nikoliv! Nikterak nezemřete!', 'Gn 3:5': 'Ví totiž Bůh, že toho dne, kterého z něho požijete, otevrou se oči vaše a budete jako bohové, poznávajíce dobré i zlé.', 'Gn 3:6': 'Tu zdálo se ženě, že je strom ten na chuť velmi dobrý, oku krásný a zraku lahodný; vzala tedy z jeho ovoce a jedla; dala též svému muži, a ten jedl také.', 'Gn 3:7': 'I otevřely se oběma oči. Poznavše, že jsou nazí, sešili fíkové listy a urobili si zástěry.', 'Gn 3:8': 'Když pak zaslechli kroky Hospodina Boha, procházejícího se za podvečerního vánku v ráji, skryl se Adam i žena jeho před tváří Hospodina Boha v rajském stromoví.', 'Gn 3:9': 'Tu zavolal Hospodin Bůh Adama a řekl mu: Kde jsi?', 'Gn 3:10': 'On odpověděl: Když jsem uslyšel kroky tvé v ráji, bál jsem se, že jsem nahý; proto jsem se skryl.', 'Gn 3:11': 'Řekl mu (Bůh): Kdo ti oznámil, že jsi nahý? Nejedl jsi se stromu, s něhož jísti jsem ti zakázal?', 'Gn 3:12': 'I pravil Adam: Žena, kterou jsi mi dal za družku, dala mi s toho stromu, a tak jsem jedl.', 'Gn 3:13': 'Řekl tedy Hospodin Bůh ženě: Proč jsi tak učinila? Odpověděla: Had mě obelstil a tak jsem jedla.', 'Gn 3:14': 'Tu pravil Hospodin Bůh hadu: Že jsi toto učinil, jsi zlořečený mezi všemi zvířaty (domácími) i mezi zvířenou polní. Po břiše budeš se plaziti a prach země žráti po všecky dny života svého.', 'Gn 3:15': 'Nepřátelství ustanovuji mezi tebou a ženou, mezi potomstvem tvým a potomstvem jejím; ona rozdrtí hlavu tvou, kdežto ty budeš úklady činiti její patě.', 'Gn 3:16': 'Ženě pravil: Rozmnožím tvé útrapy zejména při těhotenství, s bolestí budeš roditi děti. Pod mocí muže budeš, on bude nad tebou panovati.', 'Gn 3:17': 'K Adamovi pak pravil: Že jsi poslechl hlasu své ženy a jedl se stromu, s něhož jísti jsem ti byl zakázal – pro tento tvůj čin zlořečená budiž země; s námahou budeš se z ní živiti po všecky dny svého života.', 'Gn 3:18': 'Trní a hloží bude ti ploditi, ačkoli polní zeliny budou ti potravou.', 'Gn 3:19': 'V potu tváře jísti budeš chléb, dokud se nevrátíš do země, ze které jsi vzat. Ano, prach jsi, a v prach se navrátíš.', 'Gn 3:20': 'Dal pak Adam jméno ženě své Eva, protože se stala matkou všech živých.', 'Gn 3:21': 'A učinil Hospodin Bůh Adamovi a jeho ženě sukně z kůže, oděl je', 'Gn 3:22': 'a pravil: Hle, Adam stal se jako jeden z nás, poznávaje dobré i zlé; nyní jen aby snad nevztáhl ruky své, nebral také se stromu života, nejedl s něho a nežil tak věčně!', 'Gn 3:23': 'I vykázal ho Hospodin Bůh z rozkošného ráje, aby vzdělával zemi, ze které byl vzat.', 'Gn 3:24': 'Vyhnal tedy Adama, a postavil před rozkošný ráj cheruby, jakož i plamenný a blýskavý meč, aby hlídali cestu ke stromu života.', 'Gn 4:1': 'Adam poznal Evu, svou ženu; ona počala a porodila Kaina řkouc: Obdržela jsem člověka pomocí Boží.', 'Gn 4:2': 'A opět porodila jeho bratra Abela. Abel byl pastýřem bravu. Kain pak oráčem.', 'Gn 4:3': 'Po mnohých dnech Kain přinesl Hospodinovi oběti z polní úrody.', 'Gn 4:4': 'Také Abel obětoval, a to nejtučnější části prvorozenců svého stáda. I shlédl Hospodin na Abela a na jeho dary,', 'Gn 4:5': 'na Kaina však a na jeho dary neshlédl. Kain se tak rozhněval, že mu až hlava sklesla.', 'Gn 4:6': 'I pravil mu Hospodin: Proč se hněváš a proč klopíš hlavu?', 'Gn 4:7': 'Budeš-li dobře činiti, zdaž se ti nedostane odměny; pakli zle, nebude hřích hned ve dveřích? Budiž pod tebou žádost jeho, ovládni ji!', 'Gn 4:8': 'Kain však řekl Abelovi, svému bratru: Vyjděme si! A když byli na poli, povstal Kain proti svému bratru Abelovi a zabil ho.', 'Gn 4:9': 'Tu pravil Hospodin Kainovi: Kde je tvůj bratr Abel? On odpověděl: Nevím. Jsem já strážcem svého bratra?', 'Gn 4:10': 'I řekl mu: Co jsi to učinil? Hlas krve tvého bratra se země volá ke mně.', 'Gn 4:11': 'Buď tedy nyní zlořečený na zemi, která otevřela ústa, aby pila z ruky tvé krev tvého bratra!', 'Gn 4:12': 'Když ji budeš vzdělávati, nebude ti dávati úrody. Budiž tulákem a poběhlíkem na zemi!', 'Gn 4:13': 'Tu pravil Kain Hospodinu: Můj zločin jest větší, než abych zasluhoval odpuštění.', 'Gn 4:14': 'Hle, vyháníš mě dnes ze země, skrývati se budu před tebou a budu tulákem a poběhlíkem na zemi. Ted každý, kdo mě nalezne, zabije mě.', 'Gn 4:15': 'Hospodin však mu pravil: Nikoliv, nestane se tak! Každý, kdo zabije Kaina, bude potrestán sedmeronásobně! Učinil pak Hospodin Kainovi znamení, aby ho nikdo, kdo by ho nalezl, nezabil.', 'Gn 4:16': 'Kain vzdáliv se od Hospodina, sídlil v krajině na východ od Edenu, sem tam se potuluje.', 'Gn 4:17': 'Když Kain poznal svoji ženu, ona počala a porodila Henocha. A. vystavěl pevné sídlo, jež nazval jménem svého syna, Henocha.', 'Gn 4:18': 'Henoch pak zplodil Irada, Irad Maviaela, Maviael Matusaela, a Matusael Lamecha.', 'Gn 4:19': 'Ten pojal dvě manželky, jméno jedné Ada, jméno druhé Sella.', 'Gn 4:20': 'Ada porodila Jabela, který se stal praotcem těch, kdož sídlí pod stany a pasou stáda.', 'Gn 4:21': 'Jméno bratra jeho bylo Jubal; ten se stal praotcem těch, kdož hrají na loutnu a šalmaj.', 'Gn 4:22': 'Také Sella porodila, Tubalkaina, jenž koval a robil různé práce z mědi a ze železa. – Sestra Tubalkainova byla Noema.', 'Gn 4:23': 'Pravil pak Lamech manželkám svými, Adě a Selle: Slyšte hlas můj, ženy Lamechovy, poslouchejte řeči mé! Usmrtím muže, který mi zasadí ránu, usmrtím jinocha, který mi učiní jizvu;', 'Gn 4:24': 'Sedmkráte bude pomstěn Kain, Lamech však sedmdesátkrát a sedmkrát!', 'Gn 4:25': 'Poznal také Adam ještě svou ženu a ona počala syna, jehož nazvala Set řkouc: Nahradil mi Bůh jiným potomkem Abela, jehož zavraždil Kain.', 'Gn 4:26': 'Pak také Setovi narodil se syn, jehož nazval Enos; ten počal vzývati jméno Hospodinovo.', 'Gn 5:1': 'Toto jest soupis rodu Adamova: Když stvořil Bůh člověka, učinil ho k Boží podobě;', 'Gn 5:2': 'muže a ženu stvořil je a požehnal jim. A dal jim jméno “člověk", když byli stvořeni.', 'Gn 5:3': 'Když bylo Adamovi sto třicet let, zplodil k svému obrazu a k podobě (své syna), a dal mu jméno Set.', 'Gn 5:4': 'Byl pak i po narození Seta Adam živ osm set let, a zplodil syny i dcery.', 'Gn 5:5': 'Celkem byl Adam živ devět set třicet let; potom zemřel.', 'Gn 5:6': 'Když bylo Setovi sto pět let, zplodil Enosa.', 'Gn 5:7': 'Po narození Enosa byl Set živ osm set sedm let, a zplodil syny i dcery.', 'Gn 5:8': 'Všech dnů Setových bylo devět set dvanáct let; potom zemřel.', 'Gn 5:9': 'Když bylo Enosovi devadesát let, zplodil Kainana.', 'Gn 5:10': 'Po jeho narození živ byl osm set patnáct let, a zplodil syny i dcery.', 'Gn 5:11': 'Všech dnů Enosových bylo devět set pět let; potom zemřel.', 'Gn 5:12': 'Když bylo Kainanovi sedmdesáte let, zplodil Malaleela.', 'Gn 5:13': 'Po narození Malaleela živ byl Kainan osm set čtyřicet let, a zplodil syny i dcery.', 'Gn 5:14': 'Všech dnů Kainanových bylo devět set deset let; potom zemřel.', 'Gn 5:15': 'Když bylo Malaleelovi šedesát pět let, zplodil Jareda.', 'Gn 5:16': 'Po narození Jaredově živ byl Malaleel osm set třicet let, a zplodil syny i dcery.', 'Gn 5:17': 'Všech dnů Malaleelových bylo osm set devadesát pět let; potom zemřel.', 'Gn 5:18': 'Když byly Jaredovi sto šedesát dva roky, zplodil Henocha.', 'Gn 5:19': 'Po narození Henochově živ byl Jared osm set let, a zplodil syny i dcery.', 'Gn 5:20': 'Všech dnů Jaredových byly devět set šedesát dva roky; potom zemřel.', 'Gn 5:21': 'Když bylo Henochovi šedesát pět let, zplodil Matusalema.', 'Gn 5:22': 'Henoch chodil s Bohem, po narození Matusalemově tři sta let, a zplodil syny i dcery.', 'Gn 5:23': 'Všech dnů Henochových bylo tři sta šedesát pět let.', 'Gn 5:24': 'Chodil tedy s Bohem. A zmizel, neboť Bůh ho vzal.', 'Gn 5:25': 'Když bylo Matusalemovi sto osmdesát sedm let, zplodil Lamecha.', 'Gn 5:26': 'Po narození Lamechově živ byl Matusalem sedm set osmdesát dva roky, a zplodil syny i dcery.', 'Gn 5:27': 'Všech dnů Matusalemových bylo devět set šedesát devět let; potom zemřel.', 'Gn 5:28': 'Když byly Lamechovi jedno sto osmdesát dva roky, zplodil syna,', 'Gn 5:29': 'a dal mu jméno Noe, řka: Tento nás potěší v namáhavých pracích našich rukou na zemi, které byl Hospodin zlořečil.', 'Gn 5:30': 'Po narození Noemově živ byl Lamech pět set devadesát pět let; a zplodil syny i dcery.', 'Gn 5:31': 'Všech dnů Lamechových bylo sedm set sedmdesát sedm let; potom zemřel. Když bylo Noemovi pět set let, zplodil Sema, Chama a Jafeta.', 'Gn 6:1': 'Když se počali lidé na zemi množiti a když se jim narodilo dcer,', 'Gn 6:2': 'synové Boží vidouce, že dcery jejich jsou krásné, brali si je podle libosti za manželky.', 'Gn 6:3': 'Tu pravil Bůh: Nezůstane na věky dech můj v člověku – jeť (příliš) tělesný – ale bude dnů jeho sto dvacet let.', 'Gn 6:4': 'Byli pak za těch dob, když synové Boží vcházeli k dcerám lidským a ony rodily, na zemi obři; jsou to staří rekové, pověstní mužové.', 'Gn 6:5': 'Bůh vida, že jest zloba lidí na zemi veliká a že veškero smýšlení jejich stále tíhne k zlému,', 'Gn 6:6': 'želel, že učinil na zemi člověka. V hloubi srdca jsa bolestí jat, pravil:', 'Gn 6:7': 'Vyhladím člověka, jehož jsem učinil, s povrchu země; člověka i zvířata, od plazů až do nebeských ptáků; jeť mi líto, že jsem je učinil.', 'Gn 6:8': 'Noe však nalezl milost před Hospodinem.', 'Gn 6:9': 'Toto jsou osudy Noemovy: Noe byl muž spravedlivý a bezúhonný mezi svými vrstevníky. Chodil s Bohem – ', 'Gn 6:10': 'měl tři syny, Sema, Chama a Jafeta – ', 'Gn 6:11': 'avšak svět se před Hospodinem kazil a naplňoval zločiny.', 'Gn 6:12': 'Když tedy viděl Bůh, že svět je zkažený – všichni lidé totiž na zemi byli porušili své mravy – ', 'Gn 6:13': 'řekl Noemovi: Ustanovil jsem konec všem bytostem, které mají tělo. Naplnily zemi zločiny, proto je zničím i se zemí.', 'Gn 6:14': 'Vystav si archu z tesaného dříví, udělej v ní příhrady, vysmol ji uvnitř i zevně.', 'Gn 6:15': 'Zbuduj ji takto: Tři sta loket budiž délka archy, padesát loket šířka a třicet loket její výška.', 'Gn 6:16': 'Světlík v ní učiň – jeden loket budiž jeho výška – kolem dokola nahoře; v boku dole umísti dveře; na přízemí, prvé a druhé patro ji rozděl.', 'Gn 6:17': 'Hle, já uvedu vody potopy na zemi, abych zahubil každé tělo, ve kterém jest dech života pod nebem; všecko, co jest na zemi, bude zničeno.', 'Gn 6:18': 'S tebou však učiním smlouvu: Vejdeš do archy, ty a s tebou tvoji synové, tvá žena a ženy tvých synů.', 'Gn 6:19': 'A ze všech živočichů jakéhokoliv těla uvedeš do archy po dvou, samce i samice, aby se zachovali s tebou na živu.', 'Gn 6:20': 'Z různých druhů ptactva, z různých druhů dobytka, z různých druhů drobné pozemské zvířeny, ze všech po dvou vejdou s tebou, by se zachovali na živu.', 'Gn 6:21': 'Nabereš s sebou též různých potravin, kterých lze požívati a nashromáždíš jich u sebe, bys měl potravu jak ty, tak i ona.', 'Gn 6:22': 'Noe učinil všecko, co mu Bůh byl přikázal.', 'Gn 7:1': 'Řekl mu tedy Hospodin: Vstup ty i všecka tvá rodina do archy; neboť vidím, že jsi v tomto pokolení přede mnou spravedlivý.', 'Gn 7:2': 'Ze všech živočichů čistých vezmi dvakráte po sedmi, samce i samice; ze zvířat pak nečistých dvakráte po dvou, samce i samice.', 'Gn 7:3': 'Také z nebeského ptactva vezmi dvakráte po sedmi, samce a samice, by se pro celou zemi zachovalo símě.', 'Gn 7:4': 'Ještě totiž sedm dní – a potom budu já deštiti na zemi čtyřicet dnů a čtyřicet nocí, takže vyhladím s povrchu země všecky bytosti, které jsem učinil.', 'Gn 7:5': 'Učinil tedy Noe všecko, co mu byl Hospodin přikázal.', 'Gn 7:6': 'Bylo mu šest set let, když se vody potopy po zemi rozlily.', 'Gn 7:7': 'Vstoupil tedy Noe a s ním jeho synové, manželka a manželky jeho synů, pro vody potopní do archy.', 'Gn 7:8': 'Také ze zvířat čistých i nečistých, z ptáků a ze všeho, co se na zemi hýbe,', 'Gn 7:9': 'dvakráte po dvou, samec a samice, vstoupilo s Noemem do archy, jak mu byl Hospodin přikázal.', 'Gn 7:10': 'Když uplynulo sedm dní, vody potopní počaly se rozlévati po zemi.', 'Gn 7:11': 'Šestistého roku věku Noemova, druhého měsíce, sedmnáctého dne tohoto měsíce provalily se všecky prameny veliké hlubiny, otvory nebeské se otevřely', 'Gn 7:12': 'a pršelo na zemi čtyřicet dní a čtyřicet nocí.', 'Gn 7:13': 'Téhož dne vstoupil do archy Noe, synové jeho Sem, Cham a Jafet, s nimi pak jeho žena, jakož i tři ženy jeho synů.', 'Gn 7:14': 'Tito a všecka zvířata ve svých druzích, všecek dobytek ve svých druzích, všecko, co se na zemi hýbe v různých druzích, všichni létavci ve svých druzích, všichni ptáci, všichni okřídlenci', 'Gn 7:15': 'vstoupili k Noemovi do archy, dvakráte po dvou z každého těla, v němž byl dech života.', 'Gn 7:16': 'Co vešlo, bylo samec a samice z každého živočicha, dle příkazu Božího. I zavřel Hospodin Noema z venku.', 'Gn 7:17': 'Nastala tedy čtyřicetidenní potopa na zemi; vody se rozmnožily a pozvedly archu od země vysoko.', 'Gn 7:18': 'Rozlily se totiž vody velice a zaplavily všecko na povrchu země; archa však se vznášela nad vodami.', 'Gn 7:19': 'Tak se vody na zemi rozmohly, že přikryty byly všecky vysoké hory pod celým nebem.', 'Gn 7:20': 'o patnáct loket byla voda výše než hory, které pokrývala.', 'Gn 7:21': 'Tu zahynulo všeliké tělo, které se na zemi hýbalo, pláci, zvířata divoká i krotká, všecka drobná zvířena, jež leze po zemi. Všichni lidé', 'Gn 7:22': 'a všecko, v čem jest na zemi dech života, vymřelo.', 'Gn 7:23': 'Každou bytost, která byla na souši, (Bůh) vyhladil; od člověka až po dobytek, jak plazivci, tak nebeští ptáci byli se země vyhlazeni; jediný Noe zůstal, a ti, kdož byli s ním v arše.', 'Gn 7:24': 'Zatopovaly pak vody zemi sto a padesáte dní.', 'Gn 8:1': 'I rozpomenuv se Bůh Noema a všech živočichů, zvláště bravu a skotu, který byl s ním v arše, přivedl na zemi vítr, takže vody počaly opadávati;', 'Gn 8:2': 'zavřely se též prameny hlubiny a nebeské otvory, že deště, přicházející s nebes, ustaly.', 'Gn 8:3': 'Mizely pak vody znenáhla se země, když po stu a padesáti dnech počaly opadávati.', 'Gn 8:4': 'Sedmého měsíce, dvacátého sedmého dne toho měsíce, zastavila se archa na horách Arménských.', 'Gn 8:5': 'Odcházely pak a opadávaly vody až do desátého měsíce; prvního dne toho desátého měsíce objevila se temena hor.', 'Gn 8:6': 'Když bylo uplynulo čtyřicet dní, Noe otevřev světlík archy, jejž byl učinil, vypustil krkavce;', 'Gn 8:7': 'ten sem tam poletoval, až vyschly na zemi vody.', 'Gn 8:8': 'Po něm vypustil holubici, aby zvěděl, zda již vody s po vrchu země zmizely.', 'Gn 8:9': 'Ta nenalézajíc, kde by mohla nohou stanouti, vrátila se k němu do archy – byly totiž ještě vody na celé zemi – on pak vztáhl ruku, chytil ji a vnesl do archy.', 'Gn 8:10': 'Nato počkav ještě sedm dní, vypustil opět holubici z archy.', 'Gn 8:11': 'K večeru k němu při letěla, nesouc v ústech olivovou ratolest s rozzelenalým listím. Poznal tedy Noe. že vody se země zmizely.', 'Gn 8:12': 'Nicméně počkal opět sedm dní, načež vypustil holubici, která se již nevrátila k němu.', 'Gn 8:13': 'Roku šestistéhoprvého tedy, pivního měsíce, prvního dne toho měsíce, opadly vody na zemi. Noe odklidiv střechu archy rozhlédl se, a viděl, že jest povrch země suchý;', 'Gn 8:14': 'druhého měsíce, a to dvacátéhosedmého dne toho měsíce, vyschla země.', 'Gn 8:15': 'Tu mluvil Bůh k Noemovi:', 'Gn 8:16': 'Vyjdi z archy, ty a s tebou tvá žena, synové a jejich ženy!', 'Gn 8:17': 'Všecky živočichy jakéhokoliv těla – kteří jsou u tebe – jak z ptactva, tak ze zvěře a z drobné zvířeny, která leze po zemi, vyved s sebou; rozšiřujte se po zemi, rosťte a množte se na ní!', 'Gn 8:18': 'Vyšel tedy Noe a s ním jeho synové, žena, jakož i ženy jeho synů.', 'Gn 8:19': 'Také však vyšli z archy všichni živočichové různých druhů, domácí zvířata, jakož i zvířátka, která se hýbají po zemi.', 'Gn 8:20': 'Noe pak vzdělal Hospodinu oltář a vzav ze všech čistých zvířat i ptáků, přinesl na tomto oltáři zápalné oběti.', 'Gn 8:21': 'Hospodin čichaje příjemnou vůni, pravil si: Budoucně nebudu více pro lidi zemi zlořečiti; neboť cit i smýšlení lidského srdce kloní se od mládí ke zlému; proto nezničím již budoucně všech živoucích bytostí, jako jsem (právě) učinil.', 'Gn 8:22': 'Pokud bude země trvati, nepřestane se střídati setba a žeň, studeno a vedro, léto a zima, noc a den.', 'Gn 9:1': 'Žehnaje pak Hospodin Noemovi a synům jeho pravil: Rosťte, množte se a naplňte zemi:', 'Gn 9:2': 'strach a hrůzu mějtež z vás všecka zvířata země, všichni nebeští ptáci a všecko, co se po zemi hýbe; všecky mořské ryby jsou odevzdány do vaší ruky.', 'Gn 9:3': 'Všecko, co se hýbe a žije, bude vaší potravou; všecko vám dá vám právě tak, jako zelenající se byliny.', 'Gn 9:4': 'Jen masa s krví nesmíte požívati!', 'Gn 9:5': 'Krev však života vašeho budu vymáhati na každém zvířeti, a život člověka budu vymáhati z ruky každého jeho bližního.', 'Gn 9:6': 'Kdokoliv lidskou krev prolije, toho krev budiž prolita; jeť člověk učiněn k obrazu Božímu!', 'Gn 9:7': 'Vy tedy rosťte, množte se, rozšiřujte se po zemi a naplňte ji!', 'Gn 9:8': 'Bůh pravil Noemovi a synům, kteří s ním byli, také toto:', 'Gn 9:9': 'Hle, já učiním s vámi a s potomstvem vaším po vás smlouvu,', 'Gn 9:10': 'týkající se i každého živočicha, který jest s vámi – jak z ptactva, tak z domácího zvířectva a ze vší zvěře polní, která vyšla z archy – který jest vůbec v pozemské zvířeně.', 'Gn 9:11': 'Učiním s vámi smlouvu, že nikdy již nebude vyhubeno veškero živočišstvo vodami potopy, poněvadž nebude budoucně potopa pustošící zemi.', 'Gn 9:12': 'A Bůh mluvil dále: Toto bude znamení úmluvy – kterou dávám mezi mnou a vámi pro všecka budoucí pokolení, která se týká všech živočichů, jež jsou s vámi:', 'Gn 9:13': 'Svoji duhu v oblacích ustanovuji, by byla znamením smlouvy mezi mnou a zemí.', 'Gn 9:14': 'Když zahalím nebe mračny a objeví se v nich má duha,', 'Gn 9:15': 'tu rozpomenu se své úmluvy, učiněné s vámi a s každou duší, která oživuje tělo; a nebude vícekráte vod potopy, která by vyhladila každého živočicha.', 'Gn 9:16': 'Když tedy bude duha ve mračnech a uvidím ji, tu se rozpomenu věčné úmluvy, jež jest učiněna mezi Bohem a všemi živočichy jakéhokoliv těla, kteří jsou na zemi.', 'Gn 9:17': 'Bůh také řekl Noemovi: To bude znamením úmluvy, kterou jsem učinil mezi mnou a mezi všemi živočichy na zemi.', 'Gn 9:18': 'Byli tedy synové Noemovi, kteří vyšli z archy, Sem, Cham a Jafet; Cham jest otec Kanaanův.', 'Gn 9:19': 'Ti tři jsou Noemovi synové; od nich rozšířilo se veškero lidstvo po vší zemi.', 'Gn 9:20': 'Oráč Noe počal vzdělávati půdu. Štípil též vinici.', 'Gn 9:21': 'Když se napil vína, opil se a obnažil se pod stanem.', 'Gn 9:22': 'Uviděv Cham, otec Kanaanův, že přirození otce jeho jest obnaženo, pověděl to svým dvěma bratřím venku.', 'Gn 9:23': 'Ale Sem a Jafet vložili na svá ramena plášť a kráčejíce pozpátku, zakryli otcovo přirození; tváře jejich byly odvráceny, že neviděli otcova přirození.', 'Gn 9:24': 'Noe probrav se z vína a zvěděv, co mu byl učinil mladší syn,', 'Gn 9:25': 'pravil: Zlořečen buď Kanaan, sluhou sluhů svým bratřím bud!', 'Gn 9:26': 'Řekl také: Požehnán buď Hospodin, Bůh Semův, budiž Kanaan jeho sluhou!', 'Gn 9:27': 'Rozšířiž Bůh Jafeta, a bydliž pod Semovými stany; budiž Kanaan jeho sluhou!', 'Gn 9:28': 'Žil pak Noe po potopě tři sta padesát let.', 'Gn 9:29': 'Všech jeho dnů bylo devět set padesát let; potom zemřel.', 'Gn 10:1': 'Toto jsou rody synů Noemových, Sema, Chama a Jafeta, jimž se po potopě narodili synové:', 'Gn 10:2': 'Synové Jafetovi: Gomer, Magog, Madai, Juvan, Tubal, Mosocha Tiras.', 'Gn 10:3': 'Synové Gomerovi: Ascenez, Rifat a Togorma.', 'Gn 10:4': 'Synové Javanovi: Elisa, Tarsis, Cet a Dodan.', 'Gn 10:5': 'Z těch se rozvětvili obyvatelé přímořských krajin pohanských podle jejich území, jazyků a kmenů v jejich národech.', 'Gn 10:6': 'Synové Chamovi: Chus, Mesraim, Fut a Kanaan.', 'Gn 10:7': 'Synové Chusovi: Saba, Hevila, Sabata, Regma a Sabatacha. Synové Regmovi: Saba a Dadan.', 'Gn 10:8': 'Chus zplodil též Nemroda; ten počal býti rekem v zemi.', 'Gn 10:9': 'Byl zdatným lovcem před Hospodinem, takže vzešlo přísloví: Zdatnýlovec před Hospodinem, jako Nemrod.', 'Gn 10:10': 'Počátek jeho říše byl Babylon, Arach, Achad a Chalanne v zemi Sennaar.', 'Gn 10:11': 'Z té země vyšel do Assuru a vystavěl Ninive, Rechobot – Ir, Chale a', 'Gn 10:12': 'Rezen mezi Ninivem a Chalem, to jest veliké město.', 'Gn 10:13': 'Mesraim zplodil Ludy, Anamy, Laaby, Neftuy,', 'Gn 10:14': 'Fetrusy, Chasluy, – odtud vyšli Filištinští – a Kaftory.', 'Gn 10:15': 'Kanaan zplodil Sidona – svého to prvorozence, – Heta,', 'Gn 10:16': 'Jebusana, Amořana, Gergesana,', 'Gn 10:17': 'Hevea, Aračana, Sinea,', 'Gn 10:18': 'Araďana, Simiřana a Chamaťana. Když se potom národové kanaanejští rozptýlili, tu', 'Gn 10:19': 'území Kanaanovo sahalo od Sidonu směrem ke Geraře až po Gazu, směrem pak k Sodomě, Gomorrze a Seboim až po Lesu.', 'Gn 10:20': 'To jsou synové Chamovi podle svých kmenů, jazyků, čeledí,krajin a národů.', 'Gn 10:21': 'Také Semovi – praotci to všech synů Heberových a staršímubratru Jafetovu – zrodili se synové.', 'Gn 10:22': 'Jsou to: Elam, Assur, Arfaxad, Lud a Aram.', 'Gn 10:23': 'Synové Aramovi: Us, Hul, Geter a Mes.', 'Gn 10:24': 'Arfaxad pak zplodil Sale, od něhož pochází Heber.', 'Gn 10:25': 'Heberovi se zrodili dva synové, jméno jednoho je Faleg – poněvadž za jeho dnů rozdělila se země – a jméno bratra jeho Jektan.', 'Gn 10:26': 'Tento Jektan zplodil Elmodada, Salefa, Asarmota, Jare,', 'Gn 10:27': 'Adurama, Uzala, Deklu,', 'Gn 10:28': 'Ebala, Abimaela, Sabu,', 'Gn 10:29': 'Ofira, Hevilu a Jobaba. Ti všichni jsou syny Jektanovými.', 'Gn 10:30': 'Sídla jejich sahala od Messy až k Sefaru, hoře na východě.', 'Gn 10:31': 'To jsou synové Semovi podle svých kmenů, jazyků a sídel mezi národy.', 'Gn 10:32': 'To jsou rodové Noemovi podle národů a kmenů svých. Od nich se po potopě rozvětvili národové na zemi.', 'Gn 11:1': 'Byli pak (všichni) lidé jednoho jazyka a téže řeči.', 'Gn 11:2': 'Přicházejíce od východu, nalezli v zemi Sennaar rovinu a usadili se na ní.', 'Gn 11:3': 'A řekli si: Pojďme, nadělejme cihel a palme je v ohni. – Místo kamene užívali totiž cihel a místo malty asfaltu. – ', 'Gn 11:4': 'Řekli také: Nuže, vystavějme si město s věží a vrch její ať sahá k nebi; proslavme tak své jméno, než se rozptýlíme do všech krajin!', 'Gn 11:5': 'Tu sestoupil Hospodin, aby viděl město a věž, kterou stavěli synové Adamovi,', 'Gn 11:6': 'a pravil: Hle, jsou jeden národ a všichni mají jeden jazyk; počali pracovati a neupustí od svých záměrů, dokud jich neprovedou.', 'Gn 11:7': 'Nuže, sestupme a zmaťme jim tam jazyk, by nerozuměl jeden řeči druhého.', 'Gn 11:8': 'A tak rozptýlil je Hospodin s tohoto místa, když přestali stavěti město;', 'Gn 11:9': 'poněvadž tam byl jazyk všeho lidstva zmaten, dáno mu bylo jméno Babel. Odtud tedy rozptýlil je Hospodin po všech krajinách.', 'Gn 11:10': 'Rodové Semovi jsou tito: Semovi bylo sto let, když – dvě léta po potopě – zplodil Arfaxada.', 'Gn 11:11': 'Po jeho narození žil Sem pět set let a zplodil syny i dcery.', 'Gn 11:12': 'Když bylo Arfaxadovi třicet pět let zplodil Sale.', 'Gn 11:13': 'Po jeho narození žil Arfaxad tři sta tři roky a zplodil syny i dcery.', 'Gn 11:14': 'Když bylo Salemu třicet let, zplodil Hebera.', 'Gn 11:15': 'Po jeho narození žil Sale čtyři sta třicet let a zplodil syny i dcery.', 'Gn 11:16': 'Když byly Heberovi třicet čtyři roky, zplodil Falega.', 'Gn 11:17': 'Po jeho narození žil Heber čtyři sta třicet let a zplodil syny i dcery.', 'Gn 11:18': 'Když bylo Falegovi třicet let, zplodil Reua.', 'Gn 11:19': 'Po jeho narození žil Faleg dvě stě devět roků a zplodil syny i dcery.', 'Gn 11:20': 'Když byly Reuovi třicet dva roky, zplodil Saruga.', 'Gn 11:21': 'Po jeho narození žil Reu dvě stě sedm roků a zplodil syny i dcery.', 'Gn 11:22': 'Když bylo Sarugovi třicet roků, zplodil Nachora.', 'Gn 11:23': 'Po jeho narození žil Sarug dvě stě let a zplodil syny i dcery.', 'Gn 11:24': 'Když bylo Nachorovi dvacet devět roků, zplodil Tarea.', 'Gn 11:25': 'Po jeho narození žil Nachor sto devatenáct let a zplodil syny i dcery.', 'Gn 11:26': 'Když bylo Tareovi sedmdesát let, zplodil Abrama, Nachora a Arana.', 'Gn 11:27': 'Rodové Tareovi jsou tito: Tare zplodil Abrama, Nachora a Arana, Aran pak Lota.', 'Gn 11:28': 'Aran zemřel před svým otcem Tarem ve svém rodišti, v Chaldejském Uru.', 'Gn 11:29': 'Abram a Nachor pojali manželky; žena Abramova slula Sarai a žena Nachorova Melcha; ta byla dcerou Arana, jenž byl otcem Melchy a spolu též otcem Jeschy.', 'Gn 11:30': 'Sarai byla neplodná, takže neměla dětí.', 'Gn 11:31': 'Tu pojav Tare svého syna Abrama, svého vnuka Lota, syna to Aranova, jakož i Sarai, svou snachu – ženu to Abrama, svého syna – vyvedl je z Chaldejského Uru, aby se přestěhovali do země Kanaan. Přišli až do Haranu a tam se usadili.', 'Gn 11:32': 'Tareových dnů bylo dvě stě pět let; v Haranu zemřel.', 'Gn 12:1': 'Řekl totiž Hospodin Abramovi: Vyjdi ze své země, příbuzenstva i z domu svého otce a pojď do země, kterou ti ukáži.', 'Gn 12:2': 'Učiním z tebe veliký národ, požehnám ti, zvelebím tvé jméno a budeš požehnaným.', 'Gn 12:3': 'Žehnati budu těm, kdož tobě budou žehnati, zlořečiti však budu těm, kdož zlořečiti budou tobě; a v tobě požehnána budou všecka pokolení lidstva.', 'Gn 12:4': 'Podle rozkazu Hospodinova Abram vyšel a Lot šel s ním. Sedmdesát pět let bylo Abramovi, když vycházel z Haranu.', 'Gn 12:5': 'Vzal Sarai, svou manželku, Lota, syna bratrova, všecek majetek, jehož nabyli, i služebnictvo, které získali v Haranu a vydali se na! cestu do země Kanaan. Když tam přibyli,', 'Gn 12:6': 'prošel Abram zemi až k místu Sichem, až k Slavnému údolí. – Kanaanejští sídlili tehdy v zemi. – ', 'Gn 12:7': 'Tu zjevil se Abramovi Hospodin a pravil mu: Tuto zemi dám tvému potomstvu. On pak vystavěl tam oltář Hospodinu, jenž se mu byl zjevil.', 'Gn 12:8': 'Odtud odebral se dále k vyvýšenině na východě od Betelu a tam postavil své stany, takže měl Betel na západě a Hai na východě. Také tam vystavěl Hospodinovi oltář a vzýval jeho jméno.', 'Gn 12:9': 'Nato bral se Abram stále k jihu, na různých místech se zastavuje.', 'Gn 12:10': 'Když nastal v zemi hlad, Abram vydal se na cestu do Egypta,aby tam užíval pohostinství, neboť hlad v zemi těžce doléhal.', 'Gn 12:11': 'Když se blížil k Egyptu, pravil své manželce Sarai: Vím, že jsi krásná žena', 'Gn 12:12': 'a že Egypťané, když tě uvidí, řeknou: To jest jeho žena. A zabijí mě, kdežto tebe nechají na živu.', 'Gn 12:13': 'Rci tedy, prosím tě, že jsi má sestra, bych se k vůli tobě dobře měl a nepřišel pro tebe o život.', 'Gn 12:14': 'Když tedy přišel Abram do Egypta, viděli Egypťané ženu, že jest velmi krásná.', 'Gn 12:15': 'Dvořenínové oznámili to faraonovi, chválíce ji před ním, a tak byla žena odvedena do domu faraonova.', 'Gn 12:16': 'Abramovi pak k vůli ní dobře činili, takže dostal ovec, hovězího dobytka, oslů, služebníků, služebnic, oslic a velbloudů.', 'Gn 12:17': 'Hospodin však mrskal převelikými ranami faraona i dům jeho pro Sarai, manželku Abramovu.', 'Gn 12:18': 'Povolav tedy farao Abrama, řekl mu: Co jsi mi to učinil? Proč jsi mi neoznámil, že je to tvá manželka?', 'Gn 12:19': 'Proč jsi pravil, že je to tvá sestra, takže jsem ji pojal za manželku? Nyní tedy hle, je to tvá manželka; vezmi ji a jdi!', 'Gn 12:20': 'Dal pak farao o Abramovi rozkaz svému mužstvu, že ho doprovodili i s manželkou a se vším, co měl.', 'Gn 13:1': 'Stoupal tedy Abram z Egypta k jižní straně; on, jeho manželka, všecko, co měl, a Lot s ním.', 'Gn 13:2': 'Byl velice bohat, maje množství zlata a stříbra.', 'Gn 13:3': 'Vrátil se cestou, kudy byl šel, od jihu směrem k Betelu až na místo, kde byl prve vztyčil stan mezi Betelem a Haiem,', 'Gn 13:4': 'na místo, kde byl dříve vzdělal oltář. Tam vzýval jméno Hospodinovo.', 'Gn 13:5': 'Také však Lot, jenž byl s Abramem, měl stáda ovec, skotu a hojnost stanů,', 'Gn 13:6': 'že jich nemohla země pojmouti, by mohli pospolu sídliti. Byl tedy majetek jejich veliký a nemohli společně bydliti.', 'Gn 13:7': 'Proto též vznikl svár mezi pastýři stád Abramových a Lotových. Kromě toho sídlili toho času v oné zemi Kanaanejští a Ferezejští.', 'Gn 13:8': 'Řekl tedy Abram Lotovi: Prosím, ať není sváru mezi mnou a tebou, mezi pastýři mými a tvými, vždyť jsme bratři!', 'Gn 13:9': 'Hle, celá země jest ti volná; odluč se, prosím, ode mne; půjdeš-li nalevo, já si podržím pravou stranu; vybereš-li si ty stranu pravou, půjdu já nalevo.', 'Gn 13:10': 'Tu Lot pozvednuv očí, viděl, že celá krajina Jordánská jako ráj Hospodinův, neb jako Egypt – jest kolkolem zavlažována až po Segor. – Tehdy ještě nebyl Hospodin vyvrátil Sodomy a Gomorrhy. – ', 'Gn 13:11': 'Tuto krajinu okolo Jordánu si Lot zvolil a uchýlil se na východ. Tak oddělili se tito bratři od sebe.', 'Gn 13:12': 'Kdežto Abram sídlil v zemi Kanaan, Lot obýval v městech v okolí Jordánu a přebýval i v Sodomě.', 'Gn 13:13': 'Lidé sodomští pak byli velmi zlí a velicí hříšníci před Hospodinem.', 'Gn 13:14': 'I řekl Hospodin k Abramovi, když se byl Lot od něho odloučil: Pozvedni očí svých a pohled s místa, na němž nyní jsi, na sever, na jih, na východ a na západ.', 'Gn 13:15': 'Všecku zemi, kterou vidíš, dám tobě a potomstvu tvému až na věky.', 'Gn 13:16': 'A rozmnožím potomstvo tvé jako prach země; může-li kdo z lidí sečísti prach země, bude moci také spočítati tvé potomstvo.', 'Gn 13:17': 'Vstaň a procházej tuto zemi na délku i na šířku, neb hodlám ti ji dáti.', 'Gn 13:18': 'Posunuje tedy své stany, Abram se ubíral, až se usadil vedle údolí Mambre, které jest v Hebronu; tam vzdělal Hospodinu oltář.', 'Gn 14:1': 'Toho času Amrafel, král sennaarský, Arioch král pontský, Chodorlahomor, král elamský, a Tadal, král Národů,', 'Gn 14:2': 'zvedli válku proti Baroví, králi sodomskému, proti Bersovi, králi gomorrhskému, proti Sennaabovi, králi adamskému, proti Semeberovi, králi seboimskému, a proti králi (města) Baly, t. j. Segoru.', 'Gn 14:3': 'Ti všichni sešli se v údolí Siddim, které jest nyní Solným mořem.', 'Gn 14:4': 'Když totiž dvanácte roků byli Chodorlahomorovi sloužili, třináctého však roku byli od něho odpadli, tu', 'Gn 14:5': 'roku čtrnáctého Chodorlahomor a králové, kteří byli s ním (spolčeni), vytrhli do pole. A porazili Rafaovce v Astarot-Karnaim, s nimi Zuzovce, Emovce v Save Kariataim,', 'Gn 14:6': 'Chorrejské na horách Seirských až k pláním Faranu, který jest na poušti.', 'Gn 14:7': 'Obrátivše se pak přišli k pramenu Misfat, to jest do Kadesu, a pohubili celé území Amalečanů a Amorrhejských, kteří bydlili v Asason-Tamar.', 'Gn 14:8': 'Vytáhl tedy král sodomský, král gomorrhský, král adamský, král seboimský, jakož i král Bály, to jest Segoru, a sešikovali se proti nim v údolí Siddim,', 'Gn 14:9': 'totiž proti Chodorlahomorovi, králi elamskému, Tadalovi, králi Národů, proti Amrafelovi, králi sennaarskému, a proti Ariochovi, králi pontskému, čtyři králové proti pěti. – ', 'Gn 14:10': 'Mělo pak údolí Siddim mnoho asfaltových pramenů. – Král sodomský a gomorrhský davše se na útěk padli tam; ostatní utekli do hor.', 'Gn 14:11': 'Pobravše pak všecek majetek Sodomských a Gomorrhských, jmenovitě všecky potraviny, odtáhli;', 'Gn 14:12': 'vzali též Lota, syna bratra Abramova, jenž v Sodomě sídlil, a jeho majetek.', 'Gn 14:13': 'Tu hle, jeden, jenž byl unikl, zvěstoval to Hebreu Abramovi, jenž sídlil v údolí Mambra, Amořana, bratra Escholova a bratra Anerova, – ti totiž byli učinili s Abramem smlouvu. – ', 'Gn 14:14': 'Když Abram uslyšel, že Lot, jeho bratr, je zajat, shromáždil tři sta osmnácte svých ozbrojenců, domorodých to otroků, a hnal se až k Danu.', 'Gn 14:15': 'Rozděliv své spojence přepadl nepřátele v noci; porazil je a pronásledoval až do Hoby, jež leží na sever od Damašku.', 'Gn 14:16': 'A přivedl zpět všecek majetek i Lota, bratra svého, s jeho majetkem, jakož i ženy a služebný lid.', 'Gn 14:17': 'Když se vracel z vítězné bitvy nad Chodorlahomorem a nad králi, kteří s ním byli, vyšel mu vstříc král sodomský do údolí Save, to jest do údolí Královského.', 'Gn 14:18': 'Melchisedech pak, král Salemu, podal (v oběť) chléb a víno – byl totiž knězem nejvyššího Boha, – ', 'Gn 14:19': 'požehnal mu a pravil: Požehnán budiž Abram od Boha nejvyššího, jenž stvořil nebe i zemi;', 'Gn 14:20': 'a požehnán buď Bůh nejvyšší, jenž vydal nepřátele do tvé moci. I dal mu ze všeho desátek.', 'Gn 14:21': 'Tu pravil král sodomský Abramovi: Dej mi služebný lid, ostatek si vezmi.', 'Gn 14:22': 'On mu odpověděl: Zvedám ruku svoji k Hospodinu, Bohu nejvyššímu, vládci nebe i země,', 'Gn 14:23': 'že ani nitky ze šatu, ani řeménku z obuvi ze všeho tvého majetku nepřijmu, abys nemohl říci: Já jsem obohatil Abrama;', 'Gn 14:24': 'vyjímám jen to, co snědlo mužstvo a podíly mužů, kteří táhli se mnou, Anera, Eschola a Mambra; ti ať obdrží své podíly.', 'Gn 15:1': 'Po těchto událostech mluvil Hospodin ve vidění k Abramovi řka: Neboj se, Abrame, já jsem ochráncem tvým a odměna tvoje (bude) velmi veliká.', 'Gn 15:2': 'I řekl Abram: Pane Bože, co mi dáš? Já odejdu bez dětí a syn správce mého domu, tento Eliezer z Damašku. . .', 'Gn 15:3': 'Mně však – dodal Abram – nedal jsi potomstva, takže hle, domorodý můj služebník bude mým dědicem.', 'Gn 15:4': 'Tu mu ihned pravil Hospodin: Nebude on tvým dědicem, nýbrž toho budeš míti dědicem, který vzejde z tvého lůna.', 'Gn 15:5': 'A když ho byl vyvedl ven, pravil mu: Vzhlédni k nebi a spočítej hvězdy, můžeš-li. Tak (četným) – pravil mu – bude tvé potomstvo.', 'Gn 15:6': 'Abram Bohu uvěřil a bylo mu to přičteno ke spravedlnosti.', 'Gn 15:7': 'A pravil mu: Já jsem Hospodin, jenž jsem tě vyvedl z Uru Chaldejského, abych ti dal zemi tuto v majetek.', 'Gn 15:8': 'On však řekl: Hospodine, Bože, podle čeho mohu poznati, že bude mým majetkem?', 'Gn 15:9': 'Vezmi – odpověděl Hospodin – vezmi tříletou krávu, tříletou kozu, tříletého berana, hrdličku a holubici.', 'Gn 15:10': 'Vzav to vše, rozpůlil je a položil poloviny na dvě strany proti sobě; ptáků však nerozpůlil.', 'Gn 15:11': 'Tu sestupovali ptáci na mrtvá těla a Abram je zaháněl.', 'Gn 15:12': 'Když, se slunce chýlilo k západu, náhle připadl na Abrama spánek a hrůza veliká a mrákotná ho pojala.', 'Gn 15:13': 'Bylo mu pak řečeno: Věz předem, že potomstvo tvé hostem bude v cizí zemi, bude porobeno a utiskováno čtyři sta roků.', 'Gn 15:14': 'Ale já budu souditi národ, kterému budou sloužiti, načež vytáhnou s velikým jměním.', 'Gn 15:15': 'Ty však se odebereš v pokoji k otcům svým a pochován budeš u vysokém stáří.', 'Gn 15:16': 'Ve čtvrtém koleně se sem (potomci tvoji) navrátí; neboť dosud nejsou nepravosti Amorrhejských dovršeny.', 'Gn 15:17': 'Když pak bylo slunce zapadlo, nastala hustá tma a objevila se kouřící pec a ohnivý plamen, jenž procházel mezi oněmi půlemi.', 'Gn 15:18': 'Toho dne učinil Hospodin smlouvu s Abramem, řka: Potomstvu tvému dám tuto zemi od Egyptského potoka až po veletok Eufrat, zemi', 'Gn 15:19': 'Kinejských a Kenezejských, Kedmonejských,', 'Gn 15:20': 'Hetejských, Ferezejských, Rafaovců,', 'Gn 15:21': 'Amorrhejských, Kananejských, Gergesejských a Jebusanů.', 'Gn 16:1': 'Sarai tedy, manželka Abramova, nerodila dětí; majíc však egyptskou otrokyni, jménem Agar,', 'Gn 16:2': 'pravila svému manželu: Hle, Hospodin mě zavřel, abych nerodila; vstup k mé otrokyni, zda se mi snad aspoň z ní dostane synů. Když byl ochoten vyhověti její prosbě,', 'Gn 16:3': 'vzala Agaru, svou egyptskou otrokyni – po deseti letech svého pobytu v zemi Kanaan – a dala ji muži svému za manželku.', 'Gn 16:4': 'Když pak k ní vešel a ona zpozorovala, že počala, jala se pohrdati svou paní.', 'Gn 16:5': 'Tu pravila Sarai Abramovi: Jednáš nespravedlivě vůči mne, já jsem dala svoji otrokyni do tvého klína a ta, vidouc, že počala, pohrdá mnou. Sudiž Hospodin mezi mnou a tebou!', 'Gn 16:6': 'Odpověděl jí Abram: Hle, otrokyně tvá jest v tvé moci, nalož s ní po libosti. Když ji tedy Sarai utiskovala, ona utekla.', 'Gn 16:7': 'Když pak ji nalezl anděl Hospodinův na poušti u pramene vody, který jest na cestě do Suru,', 'Gn 16:8': 'pravil k ní: Agaro, otrokyně Sarajina, odkud přicházíš a kam jdeš? Odpověděla: Utíkám před Sarai, svou paní.', 'Gn 16:9': 'Tu jí pravil anděl Hospodinův: Vrať se ke své paní a podrob se její ruce.', 'Gn 16:10': 'A dále pravil: Velice rozmnožím tvé potomstvo, takže nebude moci býti pro množství sčítáno.', 'Gn 16:11': 'A opět pravil: Hle, počala jsi a porodíš syna a dáš mu jméno Ismael, poněvadž slyšel Hospodin bolestné vzdechy tvé.', 'Gn 16:12': 'Bude to člověk divoký, ruce jeho proti všem a ruce všech proti němu; a naproti všem svým bratřím bude vztyčovati stany.', 'Gn 16:13': 'Tu nazvala jméno Hospodina, jenž k ní mluvil: Tys Bůh, který mě viděl. Pravila totiž: Jistě jsem tu viděla Vidoucího mě zezadu.', 'Gn 16:14': 'Proto nazvala (též) onu studnu "Studna Žijícího a Vidoucího mě". Pramen ten jest mezi Kadesem a Baradem.', 'Gn 16:15': 'Porodila pak Agar Abramovi syna, jenž mu dal jméno Ismael.', 'Gn 16:16': 'Osmdesáte šest roků bylo Abramovi, když mu Agar porodila Ismaela.', 'Gn 17:1': 'Když byl Abram počal devadesátý devátý rok, zjevil se mu Hospodin a pravil: Já jsem Bůh všemohoucí; chod přede mnou a buď dokonalý.', 'Gn 17:2': 'Učiním smlouvu mezi mnou a tebou a rozmnožím tě velice velmi.', 'Gn 17:3': 'Tu padl Abram na svou tvář.', 'Gn 17:4': 'A Bůh mu řekl: Já jsem to, jenž má s tebou úmluvu, že budeš otcem četných národů.', 'Gn 17:5': 'Nebude již tvé jméno zníti Abram, nýbrž slouti budeš Abraham, poněvadž otcem mnohých národů jsem tě ustanovil.', 'Gn 17:6': 'Způsobím, že náramně vzrosteš, učiním z tebe národy a králové z tebe vzejdou.', 'Gn 17:7': 'Ustanovuji smlouvu mezi mnou a tebou a mezi pokolením tvého potomstva po tobě, že budu podle věčné smlouvy Bohem tvým a Bohem tvého potomstva po tobě.', 'Gn 17:8': 'A dám tobě a potomstvu tvému zemi, ve které jsi hostem, celou zemi Kanaan ve věčný majetek a budu jejich Bohem.', 'Gn 17:9': 'A dále pravil Bůh Abrahamovi: Také ty však šetřiti budeš mé úmluvy a rody potomstva tvého po tobě.', 'Gn 17:10': 'Toto jest závazek plynoucí ze smlouvy mezi mnou a vámi a mezi potomstvem tvým po tobě, (závazek to,) který budete zachovávati: Obřezán budiž každý z vás, kdo jest mužského rodu;', 'Gn 17:11': 'obřežte maso předkožky vaší, aby to bylo znamením naší vzájemné smlouvy.', 'Gn 17:12': 'Osmidenní nemluvně budiž mezi vámi obřezáno; každý mužský příslušník vašich rodů; obřezán budiž tak každý otrok domorodý i za peníze koupený, třebas není z vaší krve.', 'Gn 17:13': 'Bude pak úmluva má na těle vašem (vyřezaná) úmluvou věčnou.', 'Gn 17:14': 'Chlapec, jehož předkožky maso nebude obřezáno, budiž z národa vyhlazen, poněvadž smlouvu moji porušil.', 'Gn 17:15': 'Řekl též Bůh Abrahamovi toto: Sarai, manželku svou, nebudeš nazývati Sarai, nýbrž Sára.', 'Gn 17:16': 'Požehnám jí a dám ti z ní syna, jemuž hodlám požehnati; vzniknou z něho národové a králové národů z něho vzejdou.', 'Gn 17:17': 'Abraham padl na svou tvář a smál se, mysle si: Narodí se stoletému syn, a devadesátiletá Sára porodí?', 'Gn 17:18': 'A řekl Bohu: Kéž by Ismael před tebou zůstal na živu.', 'Gn 17:19': 'Tu řekl Bůh Abrahamovi: Sára, manželka tvá, porodí ti syna a dáš mu jméno Isák a učiním smlouvu svou smlouvou věčnou pro něho i pro potomstvo jeho po něm.', 'Gn 17:20': 'Také v příčině Ismaela jsem tě vyslyšel; hle, požehnám mu a rozmnožím ho a rozplodím velice; dvanácte knížat zplodí a učiním z něho národ veliký.', 'Gn 17:21': 'Smlouvu svou však učiním s Isákem, jehož ti porodí Sára za rok o těchto dobách.', 'Gn 17:22': 'Když byl mluvící Bůh řeč s ním skončil, vznesl se od Abrahama do výše.', 'Gn 17:23': 'Vzal tedy Abraham svého syna Ismaela a všecky své domorodé otroky, všecky, které byl koupil, všecky mužské příslušníky své čeládky a obřezal maso jejich předkožky ihned téhož dne, jak mu byl Bůh přikázal.', 'Gn 17:24': 'Abrahamovi bylo devadesát devět let, když obřezal maso své předkožky.', 'Gn 17:25': 'Ismael v době svého obřezání dovršil třináctý rok.', 'Gn 17:26': 'Téhož dne byl obřezán Abraham a syn jeho Ismael.', 'Gn 17:27': 'Všichni mužští jeho domu, jak doma narození, tak i koupení cizinci, byli obřezáni.', 'Gn 18:1': 'Ukázal se mu pak Hospodin, když za největšího denního žáru seděl u vchodu do stanu v údolí Mambre.', 'Gn 18:2': 'Když totiž pozvedl očí, uviděl tři muže státi nedaleko sebe; uzřev je, běžel jim vstříc od vchodu svého stanu, a pokloniv se až k zemi,', 'Gn 18:3': 'řekl: Pane, nalezl-li jsem milost ve tvých očích, nepomíjej svého služebníka,', 'Gn 18:4': 'ale – přinesu vody – dejte si umýti nohy a odpočiňte pod stromem;', 'Gn 18:5': 'předložím skývu chleba, abyste se posilnili; – potom půjdete – vždyť proto jste se uchýlili k svému služebníku. Oni řekli: Učiň podle slov svých.', 'Gn 18:6': 'Abraham, pospíšiv do stanu k Sáře, pravil: Rychle, směs tři míry jemné mouky a nadělej podpopelných chlebů.', 'Gn 18:7': 'Sám pak běžel ke stádu, vzal z něho mladé, velmi pěkné tele a dal je služebníkovi, kterýž je rychle připravil.', 'Gn 18:8': 'Poté vzal máslo, mléko a tele, jež byl uchystal, a předložil jim to; sám pak stál vedle nich pod stromem.', 'Gn 18:9': 'Když byli pojedli, řekli mu: Kde je tvá manželka Sára? Když odpověděl: „Hle, ve stanu,"', 'Gn 18:10': 'pravil mu: Navrátím se k tobě touto dobou, – budete-li živi – a Sára, tvá manželka, bude míti syna. Sára slyšíc to za oponou stanu, zasmála se.', 'Gn 18:11': 'Byli totiž oba staří, pokročilého věku a Sáře minula již doba, kdy ženy rodí.', 'Gn 18:12': 'Nepozorovaně se smála, myslíc si: Když jsem zestárla a když můj pán jest kmetem, budu vyhledávati rozkoše?', 'Gn 18:13': 'Hospodin však řekl Abrahamovi: Proč se směje Sára řkouc: "Porodím skutečně já, stařena?"', 'Gn 18:14': 'Zdaž jest Bohu co nesnadného? Jak jsem pravil, vrátím se k tobě o těchto dobách, budete-li živi, a Sára bude míti syna.', 'Gn 18:15': 'Sára zapírala řkouc: „Nesmála jsem se" – byla velice ustrašena – Hospodin však pravil: Není tomu tak; smála jsi se.', 'Gn 18:16': 'Když pak oni mužové odtud se zvedli, zaměřili k Sodomě; Abraham kráčel s nimi, doprovázeje jich.', 'Gn 18:17': 'I pravil Hospodin: Zdaž budu moci tajiti před Abrahamem, co hodlám učiniti,', 'Gn 18:18': 'když přece vzroste v národ veliký, velice četný, a když jím požehnáni mají býti všichni národové země?', 'Gn 18:19': 'Vím, že přikáže svým synům i svému potomstvu, by ostříhali cest Hospodinových a jednali podle práva a spravedlnosti, aby Hospodin pro Abrahama vyplnil všecko, co mu slíbil.', 'Gn 18:20': 'Pokračoval tedy Hospodin: Křik o Sodomanech a Gomořanech se rozmnožil a hříchy jejich nabyly veliké tíže.', 'Gn 18:21': 'Sestoupím, abych viděl, zdali činili opravdu podle křiku, který ke mně přišel, či není-li tomu tak, abych to zvěděl.', 'Gn 18:22': 'I obrátili se odtud a kráčeli směrem k Sodomě. Abraham však stále ještě stál před Hospodinem.', 'Gn 18:23': 'A přistoupiv pravil: Zdali zahubíš spravedlivého s bezbožným?', 'Gn 18:24': 'Bude-li ve městě padesáte spravedlivých, zahynou společně? A neušetříš místa toho pro padesát spravedlivých, bude-li jich tolik v něm?', 'Gn 18:25': 'Budiž daleko tebe, abys, tak jednaje, usmrtil spravedlivého s bezbožným, aby spravedlivý byl na roveň postaven s bezbožným; to není tvé jednání; ty, který soudíš celou zemi, nebudeš přece takto vykonávati soud.', 'Gn 18:26': 'I řekl mu Hospodin: Najdu-li v Sodomě mezi obyvatelstvem padesáte spravedlivých, odpustím pro ně celému městu.', 'Gn 18:27': 'Tu počal Abraham opět mluviti, řka: „Poněvadž jsem jednou začal, budu mluviti (dále) k svému Pánu, ačkoli jsem prach a popel.', 'Gn 18:28': 'Což, bude-li spravedlivých padesáte bez pěti? Zničíš pro pět celé město?" I řekl: „Nezničím, naleznu-li jich tam čtyřicet pět."', 'Gn 18:29': 'A opět mu pravil: „Co učiníš, bude-li jich tam nalezeno čtyřicet?" Řekl: „Nebudu pro těch čtyřicet bíti."', 'Gn 18:30': '„Nehněvej se," – pravil – „prosím, Pane, budu-li (dále) mluviti. Což, bude-li jich tam nalezeno třicet?" Odpověděl: „Neučiním tak, naleznu-li jich tam třicet."', 'Gn 18:31': 'Poněvadž jsem jednou začal," – pravil – „budu mluviti dále k svému Pánu. Což, bude-li jich tam nalezeno dvacet?" Řekl: „Nebudu usmrcovati pro těch dvacet."', 'Gn 18:32': '„Prosím," – pravil – „nehněvej se, Hospodine, budu-li ještě jednou mluviti. Což, bude-li jich tam nalezeno deset?" Řekl: „Nebudu vyhlazovati pro deset."', 'Gn 18:33': 'I odešel Hospodin, když byl domluvil s Abrahamem; ten pak vrátil se domů.', 'Gn 19:1': 'Dva (oni) andělé přišli do Sodomy podvečer, právě když Lot seděl v bráně města. Uzřev je, vstal, šel jim vstříc a poklonil se hluboce k zemi', 'Gn 19:2': 'řka: Prosím, pánové, uchylte se do domu svého služebníka a zůstaňte tam. Umyjte si nohy a zítra budete moci jíti svou cestou. Oni pravili: Nikoliv, zůstaneme na ulici.', 'Gn 19:3': 'Tu je naléhavě nutil, aby se k němu uchýlili. Když (konečně) do jeho domu vstoupili, vystrojil hody a napekl nekvašených chlebů. I jedli.', 'Gn 19:4': 'Dříve, však než šli spát, mužové města oblehli dům, všecek lid bez rozdílu, od chlapců až po starce.', 'Gn 19:5': 'Zavolavše Lota řekli mu: Kde jsou ti mužové, kteří k tobě v noci vešli? Vyved je sem, abychom je poznali!', 'Gn 19:6': 'Lot vyšed k nim a zavřev za sebou dveře pravil:', 'Gn 19:7': 'Nechtějte, prosím, bratři moji, nechtějte činiti toho zla.', 'Gn 19:8': 'Mám dvě dcery, které ještě muže nepoznaly; vyvedu je vám a budete jich moci užíti podle libosti; jen těmto mužům nečiňte nic zlého, poněvadž vešli do stínu mé střechy.', 'Gn 19:9': 'Oni však řekli: Kliď se odtud! A pokračovali: Na to jsi sem přišel, cizinče, abys nás soudil? Proto učiníme tobě horších věcí, než oněm. A doráželi na Lota s velikou silou, takže by byli bezmála vylomili dveře.', 'Gn 19:10': 'Tu však oni mužové vystrčili ruce a vtáhše Lota k sobě, zavřeli dveře.', 'Gn 19:11': 'Ty pak, kteří byli venku, od nejmladšího do nejstaršího ranili slepotou, že nemohli najíti dveří.', 'Gn 19:12': 'A řekli Lotovi: Máš tu někoho ze svých? Zetě nebo syny, nebo dcery, všecky své příslušníky vyved z tohoto města;', 'Gn 19:13': 'neboť zahladíme toto místo, poněvadž se rozmohl křik o nich před Hospodinem, který nás poslal, abychom je zahubili.', 'Gn 19:14': 'Vyšel tedy Lot a mluvil ke svým zeťům, kteří hodlali za manželky vzíti jeho dcery, řka: Vstaňte, vyjděte z tohoto místa, neb Hospodin toto město zničí. Zdálo se jim však, že mluví žertem.', 'Gn 19:15': 'Když nastalo jitro, nutili ho andělé řkouce: Vstaň, vezmi ženu svou a dvě dcery, které máš, abys také nezahynul pro zločiny města,', 'Gn 19:16': 'Když on váhal, chopivše ho za ruku, i ženu jeho i dvě dcery jeho – Hospodin chtěl ho totiž ušetřiti – ', 'Gn 19:17': 'vyvedli ho a postavili za město a tam mluvili k němu řkouce: Zachraň svůj život! Neohlédej se za sebe a nikde v okolí se nezastavuj, ale na horách hledej spásy, abys také nezahynul.', 'Gn 19:18': 'Tu jim pravil Lot: Prosím, Pane můj,', 'Gn 19:19': 'poněvadž nalezl služebník tvůj milost před tebou, poněvadž prokázal jsi mi skutečně veliké milosrdenství zachovav mi život a poněvadž nemohu na horách se zachrániti – snad (i tam) by mě zasáhlo neštěstí a zemřel bych – ', 'Gn 19:20': 'tu nedaleko jest město, do toho bych mohl utéci – jest malé – tam se budu moci spasiti – zdaž není nepatrné? – a zůstanu na živu.', 'Gn 19:21': 'I řekl mu: Hle, také v tom přijímám tvé prosby, takže nevyvrátím města, za něž jsi se přimlouval.', 'Gn 19:22': 'Pospěš a zachraň se tam; neboť nebudu moci nic činiti, dokud tam nevkročíš. Proto dáno jest jméno tomu městu Segor.', 'Gn 19:23': 'Slunce vzešlo nad zemi, když Lot vešel do Segoru.', 'Gn 19:24': 'Hospodin tedy deštil na Sodomu a Gomorrhu síru a oheň od Hospodina s nebe', 'Gn 19:25': 'a zničil ta města i celou okolní krajinu, všecky obyvatele (těch) měst a všecko, co se na zemi zelenalo.', 'Gn 19:26': 'Žena jeho, která se ohlédla za sebe, obrácena byla v solný sloup.', 'Gn 19:27': 'Abraham odebral se za jitra na místo, na kterém byl prve stál před Hospodinem.', 'Gn 19:28': 'Pohleděv na Sodomu, Gomorrhu a na celé území té krajiny, uzřel dým vystupující ze země jako kouř z peci.', 'Gn 19:29': 'Když Hospodin vyvracel města té krajiny, rozpomenuv se na Abrahama, vysvobodil Lota ze záhuby měst, ve kterých byl přebýval.', 'Gn 19:30': 'Lot pak se odebral ze Segoru do hor a zůstal tam; s ním také jeho dvě dcery – bál se totiž zůstati v Segoru. – A usadil se v jeskyni, on a s ním obě jeho dcery.', 'Gn 19:31': 'Tu pravila starší k mladší: Otec náš jest (již) starý a na zemi nezůstal žádný muž, který by mohl k nám podle obyčeje celého světa vejíti.', 'Gn 19:32': 'Nuže, opojme ho vínem a spěme s ním, abychom mohly zachovati ze svého otce potomstvo.', 'Gn 19:33': 'Daly tedy oné noci svému otci píti vína; i vstoupila starší dovnitř a spala s otcem; on však nepozoroval ani když dcera přilehla, ani když vstala.', 'Gn 19:34': 'Druhého dne pravila zase starší k mladší: Hle, spala jsem včera se svým otcem, dejme mu píti vína také této noci, a spi s ním, abychom zachovaly z otce svého potomstvo.', 'Gn 19:35': 'Daly tedy také té noci svému otci píti vína a mladší dcera, vstoupivši dovnitř, spala s ním; ani však tentokráte nepozoroval, když přilehla, anebo když vstala.', 'Gn 19:36': 'Tak počaly obě dcery Lotovy ze svého otce.', 'Gn 19:37': 'Když porodila starší syna, dala mu jméno Moab; ten jest praotec Moabských až do dneška.', 'Gn 19:38': 'Také mladší porodila syna a dala mu jméno Ammon, to jest syn lidu mého; ten jest praotec Ammonských až do dneška.', 'Gn 20:1': 'Odtud odebral se Abraham do krajin jižních, bydlil mezi Kadesem a Surem a byl hostem v Gerarách.', 'Gn 20:2': 'Říkal pak o Sáře, své manželce: Je (to) má sestra. Dal ji tedy Abimelech, král gerarský unésti.', 'Gn 20:3': 'Avšak Bůh přišel v noci ve snu k Abimelechovi a pravil mu: Hle, zemřeš pro ženu, kterou jsi dal unésti, neboť má muže.', 'Gn 20:4': 'Abimelech, který se jí byl nedotkl, pravil: Pane, usmrtíš národ nic nevědoucí a spravedlivý?', 'Gn 20:5': 'Vždyť on mi sám řekl: Je to má sestra, a ona také řekla: Je to můj bratr. V prostotě srdce svého a v čistotě rukou svých jsem to učinil.', 'Gn 20:6': 'Tu mu pravil Bůh: Vím, také, že jsi tak učinil v prostotě srdce; proto jsem tě chránil, bys proti mně nezhřešil, a proto jsem nedopustil, by ses jí dotkl.', 'Gn 20:7': 'Nyní tedy vrať ženu jejímu muži, neboť jest prorokem; bude se za tě modliti a živ budeš; pakliže jí nevrátíš, věz, že smrtí zemřeš ty i všecko, což tvého.', 'Gn 20:8': 'Abimelech hned za jitřního šera vstav, svolal •všecky své služebníky a vypravoval jim všecky tyto věci, všichni pak muži ti velmi se báli.', 'Gn 20:9': 'Potom povolal Abimelech také Abrahama a řekl mu: Co jsi nám to učinil? Čím jsme se proti tobě provinili, že jsi na mne a na mé království uvedl tak veliké provinění? Čeho jsi neměl učiniti, učinil jsi nám.', 'Gn 20:10': 'A opět mu domlouvaje řekl: Co jsi zamýšlel, že jsi tak učinil?', 'Gn 20:11': 'Abraham odpověděl: Myslil jsem si: Snad není na tomto místě bázně Boží; zabijí mě tedy pro moji ženu;', 'Gn 20:12': 'ostatně však skutečně také jest mou sestrou, dcerou otce mého, ne však dcerou mé matky a já jsem ji pojal za manželku.', 'Gn 20:13': 'Když mě pak vyvedl Bůh z domu otce mého, řekl jsem jí: Tu službu milosrdenství mi prokaž; kamkoli přijdeme, všude říkej, že jsem tvůj bratr.', 'Gn 20:14': 'Vzal tedy Abimelech ovce i býky, otroky i otrokyně a dal je Abrahamovi; navrátil mu také Sáru, jeho manželku,', 'Gn 20:15': 'řka: Země jest vám volná, přebývej, kdekoliv se ti zlíbí.', 'Gn 20:16': 'Sáře pak pravil: Hle, tisíc stříbrných dal jsem tvému bratru, což zastře oči všech, kteří jsou s tebou, ať si jdeš kamkoliv; a měj na paměti, že se ti dostalo zadostučinění.', 'Gn 20:17': 'Když se pak Abraham modlil, uzdravil Bůh Abimelecha, ženu a otrokyně jeho, takže porodily;', 'Gn 20:18': 'Hospodin byl totiž zavřel lůno každé ženy v domě Abimelechově pro Sáru, manželku Abrahamovu.', 'Gn 21:1': 'Navštívil pak Hospodin Sáru, jak byl slíbil, a splnil, co byl pravil.', 'Gn 21:2': 'Počala tedy a porodila ve svém stáří syna v čas, který jí byl Bůh předpověděl.', 'Gn 21:3': 'Abraham dal synu svému, jehož mu Sára porodila, jméno Isák, a', 'Gn 21:4': 'osmého dne ho obřezal podle Hospodinova rozkazu,', 'Gn 21:5': 'když mu bylo sto let – v tomto věku svého otce se totiž Isák narodil.', 'Gn 21:6': 'Tu pravila Sára: Radostný úsměv mi způsobil Bůh; každý, kdo to uslyší, bude se radostně usmívati se mnou.', 'Gn 21:7': 'A opět pravila: Kdo by byl uvěřil, že uslyší Abraham, že Sára kojí syna, kterého mu porodila, když byl již vysokého věku?', 'Gn 21:8': 'Chlapec pak rostl a byl odstaven; v den jeho odstavení učinil Abraham veliké hody.', 'Gn 21:9': 'Když pak viděla Sára, že syn Egypťanky Agary s Isákem, jejím synem, si hraje, pravila Abrahamovi:', 'Gn 21:10': 'Vyvrz tuto děvku i jejího syna; neboť nesmí býti dědicem syn děvky se synem mým Isákem.', 'Gn 21:11': 'Abraham to přijal těžce se zřetelem na svého syna.', 'Gn 21:12': 'Bůh mu (však) pravil: Nepovažuj to se zřetelem na syna svého a k vůli služebné své za věc krutou; ve všem, co ti Sára praví, poslechni jejího hlasu; neboť podle Isáka bude se nazývati tvé potomstvo.', 'Gn 21:13': 'Avšak i ze syna otrokyně učiním veliký národ, poněvadž jest tvým potomkem.', 'Gn 21:14': 'Vstal tedy Abraham ráno, vzal chléb a měch vody, vložil to na její rámě, dal jí chlapce a propustil ji. Ona pak, když odešla, bloudila na poušti Bersabe.', 'Gn 21:15': 'Když byla voda z měchu vyčerpána, uložila chlapce pod jedním ze stromů, které tam byly,', 'Gn 21:16': 'vzdálila se a posadila se stranou opodál, co by mohl z luku dostřeliti; pravila: Nemohu viděti, kterak chlapec umírá. Tak naproti sedíc, hlasitě plakala.', 'Gn 21:17': 'Tu vyslyšel Bůh hlas chlapcův a anděl Boží zavolal s nebe na Agaru, řka: Co je ti, Agaro? Neboj se; vyslyšelť Bůh hlas pacholete s místa, na němž jest.', 'Gn 21:18': 'Vstaň, vezmi chlapce a drž ho za ruku; neboť učiním z něho veliký národ.', 'Gn 21:19': 'I otevřel jí Bůh oči, že uzřela studnici vody. I šla, naplnila měch a dala chlapci píti.', 'Gn 21:20': '(Bůh) byl sním; on pak rostl, přebýval na poušti a stal se z něho mladistvý lučištník.', 'Gn 21:21': 'Přebýval pak na poušti Faran a matka jeho mu vzala manželku z Egypta.', 'Gn 21:22': 'Téhož času řekl Abimelech a Fikol, velitel jeho vojska, Abrahamovi: Bůh je s tebou ve všem, co činíš.', 'Gn 21:23': 'Přisahej mi tedy při Bohu, že nebudeš škoditi mně, ani potomstvu mému, ani rodu mému, ale že budeš jednati se mnou a se zemí, ve které jsi byl hostem, podle lásky, s jakou jsem já choval se k tobě.', 'Gn 21:24': 'I pravil Abraham: Budu přisahati.', 'Gn 21:25': 'Domlouval pak Abimelechovi pro studnu vody, kterou (mu) byli násilím služebníci jeho odňali.', 'Gn 21:26': 'Abimelech odpověděl: Nevím, kdo tuto věc učinil; ani ty jsi mi o tom nic neoznámil, aniž jsem slyšel do dneška (o tom odjinud).', 'Gn 21:27': 'Tu vzal Abraham ovce a býky a dal je Abimelechovi; a oba učinili smlouvu.', 'Gn 21:28': 'Postavil pak Abraham sedm jehnic ze stáda zvlášť.', 'Gn 21:29': 'I řekl mu Abimelech: K čemu jest těchto sedm jehnic, jež jsi postavil o sobě?', 'Gn 21:30': 'On řekl: Sedm jehnic dostaneš z mé ruky, aby mi byly svědectvím, že jsem já kopal tuto studnu.', 'Gn 21:31': 'Proto nazváno bylo ono místo Bersabe – protože tam oba přisahali.', 'Gn 21:32': 'Tak učinili smlouvu o Studnici přísahy.', 'Gn 21:33': 'Povstal pak Abimelech a Fikol, velitel jeho vojska, a vrátili se do země Filišťanů. – Abraham štípil háj v Bersabe a vzýval tam jméno Hospodina, Boha věčného.', 'Gn 21:34': 'A byl hostem v zemi Filišťanů dlouhou dobu.', 'Gn 22:1': 'Po těchto událostech Bůh zkoušeje Abrahama pravil mu: Abrahame, Abrahame! On odpověděl: Tu jsem.', 'Gn 22:2': 'Vezmi jednorozeného svého syna Isáka, jejž miluješ – pravil mu (Bůh) – jdi do země Vidění a tam ho obětuj v zápalnou obět na jedné hoře, kterou ti ukáži.', 'Gn 22:3': 'Abraham tedy ještě za tmy vstav osedlal osla a vzal s sebou dva služebníky i syna Isáka. Když naštípal k zápalné oběti dříví, vydal se na cestu k místu, které mu Bůh byl určil.', 'Gn 22:4': 'Třetího dne pozvednuv očí a uzřev z daleka to místo,', 'Gn 22:5': 'pravil svým služebníkům: Počkejte s oslem tuto; já pak a chlapec tento si pospíšíme; až vykonáme pobožnost, vrátíme se k vám.', 'Gn 22:6': 'Vzav tedy dříví k zápalné oběti, vložil je na syna Isáka; sám nesl v rukou oheň a nůž. Když tak oba spolu kráčeli,', 'Gn 22:7': 'řekl Isák svému otci: Otče můj! On odpověděl: Co chceš, synu? Hle – pravil – oheň a dříví; kde jest (však) dobytče pro zápalnou obět?', 'Gn 22:8': 'Tu pravil Abraham: Bůh si opatří zvíře pro zápalnou obět, synu můj. Šli tedy spolu', 'Gn 22:9': 'a přišli na místo, které mu byl Bůh ukázal. Tam vzdělal oltář, svrchu narovnal dříví, a když byl Isáka, svého syna, svázal, položil ho na oltář na hranici dříví.', 'Gn 22:10': 'Vztáhl pak ruku a uchopil nůž, aby svého syna v obět usmrtil.', 'Gn 22:11': 'Tu hle, anděl Hospodinův volal s nebe, řka: Abrahame, Abrahame! On odpověděl: Tu jsem.', 'Gn 22:12': 'I řekl mu (anděl): Nevztahuj své ruky na chlapce a nic mu nečiň; neboť nyní poznávám, že se Boha bojíš, poněvadž jsi k vůli mně nešetřil (ani) jednorozeného syna svého.', 'Gn 22:13': 'Abraham pozvednuv očí, uzřel za sebou berana vězícího za rohy v trní; toho vzal a přinesl v zápalnou obět místo syna.', 'Gn 22:14': 'Nazval pak jméno místa toho: Hospodin se stará. Odtud říká se až do dneška: Na hoře se Hospodin postará.', 'Gn 22:15': 'Volal pak anděl Hospodinův s nebe na Abrahama po druhé, řka; Přisahám sám při sobě – praví Hospodin – ', 'Gn 22:16': 'poněvadž jsi toto učinil a nešetřil jsi kvůli mně jednorozeného syna svého,', 'Gn 22:17': 'budu ti žehnati a rozmnožím tvé potomstvo jako nebeské hvězdy a jako písek, který jest na mořském břehu; tvoje potomstvo bude vládnouti branami svých nepřátel;', 'Gn 22:18': 'a v tvém potomstvu budou požehnáni všichni národové země, poněvadž jsi poslechl mého hlasu.', 'Gn 22:19': 'Potom se Abraham vrátil k služebníkům svým, odešel s nimi do Bersabe a tam přebýval.', 'Gn 22:20': 'Po těchto událostech bylo Abrahamovi zvěstováno, že také Melcha porodila syny Nachorovi, jeho bratru, a to:', 'Gn 22:21': 'prvorozeného Husa, Buza, jeho bratra Kamuela, otce Syrů,', 'Gn 22:22': 'Kaseda, Azaua, Feldasa, Jedlafa a', 'Gn 22:23': 'Batuela, který zplodil Rebeku. Těchto osm (synů) porodila Melcha Nachorovi, bratru Abrahamovu.', 'Gn 22:24': 'Ženina pak jeho, jménem Roma, porodila Tabe, Gahama, Tahasa a Maachu.', 'Gn 23:1': 'Sára byla živa stodvacetsedm let,', 'Gn 23:2': 'načež zemřela v Arbe, to jest v Hebroně, v zemi Kanaan. I přišel Abraham, aby o ni naříkal a ji oplakával.', 'Gn 23:3': 'Když pak povstal od služeb, které bývaly obyčejně prokazovány mrtvým, pravil synům Hetovým:', 'Gn 23:4': 'Jsem cizincem a hostem u vás; dejte mi právo míti u vás hrobku, bych mohl pochovati svou mrtvou.', 'Gn 23:5': 'Synové Hetovi odpověděli:', 'Gn 23:6': 'Slyš nás, pane! Knížetem Božím jsi u nás; pochovej mrtvou svou v nejlepším z našich hrobů; nikdo ti nebude moci brániti pochovati tvou mrtvou v jeho hrobě.', 'Gn 23:7': 'Abraham se zvedl, poklonil se domácímu lidu, totiž synům Hetovým, a pravil jim:', 'Gn 23:8': 'Souhlasíte-li s tím, bych směl pochovati svou mrtvou, slyšte mé a přimluvte se za mne u Efrona, syna Seorova,', 'Gn 23:9': 'aby mi dal dvojitou jeskyni, kterou má na konci svého pole; za slušný peníz ať mi ji dá před vámi, bych měl hrobku.', 'Gn 23:10': 'Efron seděl mezi syny Hetovými. I odpověděl Efron Abrahamovi, že to slyšeli všichni, kdož vcházeli do bran onoho města, řka:', 'Gn 23:11': 'Nikoliv, tak se nestane, pane můj; poslechni raději, co ti pravím: Daruji ti pole s jeskyní, která jest na něm před syny svého lidu; pochovej svou mrtvou.', 'Gn 23:12': 'Abraham se poklonil před lidem země té', 'Gn 23:13': 'a pravil Efronovi před lidem vůkol stojícím: Prosím, bys mne vyslechl; dám ti peníze za pole; přijmi je a tak pochovám na něm svou mrtvou.', 'Gn 23:14': 'Efron však odpověděl:', 'Gn 23:15': 'Pane můj, slyš mě! Půda, kterou si přeješ, má cenu čtyř set lotu stříbra; to jest cena mezi mnou a tebou; avšak jak mnoho to jest? Pochovej svou mrtvou!', 'Gn 23:16': 'Když to Abraham uslyšel, odvážil peníze, jak žádal před syny Hetovými Efron, čtyři sta lotů stříbra dobré běžné váhy.', 'Gn 23:17': 'Tak bývalé pole Efronovo, na němž byla dvojitá jeskyně na východě (od) Mambre, jak pole tak i jeskyně a všecky stromy na celé jeho ploše kolem dokola, bylo trvale odevzdáno', 'Gn 23:18': 'v majetek Abrahamův před očima synů Hetových a všech, kdož vcházeli do brány onoho města.', 'Gn 23:19': 'Tak tedy pochoval Abraham svou manželku Sáru ve dvojité jeskyni toho pole, na východě (od) Mambre, to jest Hebronu, v zemi Kanaan.', 'Gn 23:20': 'Tak odevzdáno bylo pole to i jeskyně, která na něm byla, od synů Hetových Abrahamovi v trvalou vlastní hrobku.', 'Gn 24:1': 'Abraham byl stařec vysokého věku. Hospodin mu žehnal ve všech věcech.', 'Gn 24:2': 'I pravil k staršímu služebníků svého domu, jenž byl ustanoven nad veškerým jeho majetkem: Polož ruku pod mou kyčli,', 'Gn 24:3': 'abych tě zavázal přísahou při Hospodinu, Bohu nebes i země, že nevezmeš manželky pro syna mého z dcer Kananejských, mezi nimiž přebývám,', 'Gn 24:4': 'ale že půjdeš do mé vlasti, k mému příbuzenstvu a odtud že vezmeš manželku mému synu Isákovi.', 'Gn 24:5': 'Služebník odpověděl: Nebude-li chtíti žena jíti se mnou do této země, přeješ si, bych uvedl tvého syna zpět do země, ze které jsi ty vyšel?', 'Gn 24:6': 'Abraham pravil: Chraň Bůh, abys kdy nazpět uvedl tam syna mého!', 'Gn 24:7': 'Hospodin, Bůh nebe, který mě vzal z domu otce mého a ze země, v níž jsem se zrodil; ten, jenž ke mně mluvil a přisahal mi, řka: „Potomstvu tvému dám tuto zemi" – ten pošle před tebe svého anděla, abys odtamtud dostal manželku pro mého syna.', 'Gn 24:8': 'Odepře-li však žena jíti s tebou, nebudeš přísahou vázán; jen syna mého tam nevoď zpět.', 'Gn 24:9': 'Vložil tedy služebník ruku pod kyčli Abrahamovi, svému pánu, a přisahal mu na tu věc.', 'Gn 24:10': 'Vzal pak deset velbloudů ze stáda svého pána a odešel. Nesa s sebou ze všech jeho vzácných věcí, vydal se na cestu a přišel do Mesopotamie k městu Nachorovu.', 'Gn 24:11': 'Večer, v dobu, kdy obyčejně ženy chodí pro vodu, nechav velbloudy před městem u studnice vody odpočívati, pravil:', 'Gn 24:12': 'Hospodine, Bože pána mého Abrahama, vyjdi mi, prosím, dnes vstříc a prokaž milost pánu mému Abrahamovi.', 'Gn 24:13': 'Hle, stojím u studny vody a dcery obyvatelů tohoto města budou choditi pro vodu.', 'Gn 24:14': 'Dívka tedy, které řeknu: „Nachyl svého džbánu, abych se mohl napíti," a která řekne: „Pij, a velbloudy tvé také napojím," bude ta, kterou jsi určil pro svého služebníka Isáka; z toho poznám, že jsi učinil milosrdenství s mým pánem.', 'Gn 24:15': 'Ještě nedomluvil, a hle, vycházela Bebeka, dcera Batuela, syna Melchy, manželky Nachora, bratra Abrahamova, majíc na rameni džbán.', 'Gn 24:16': 'Byla to dívka velmi spanilá, panna překrásná, od muže netknutá. Sestoupila do studně, nabrala do džbánu a vracela se.', 'Gn 24:17': 'Tu vyšel služebník rychle proti ní, řka: Dej mi ze svého džbánu trochu se napíti.', 'Gn 24:18': 'Ona odpovídajíc: „Pij, pane můj," rychle složila džbán na loket a podala mu píti.', 'Gn 24:19': 'Když se napil, dodala: I velbloudům tvým navážím vody, až se všichni napojí.', 'Gn 24:20': 'A vylivši džbán do koryta, běžela zase do studně pro vodu, navážila a dala všem velbloudům.', 'Gn 24:21': 'On díval se mlčky na ni, aby zvěděl, dal-li mu Hospodin šťastnou cestu.', 'Gn 24:22': 'Potom, když se velbloudi napili, vyňal zlaté náušnice, dva loty těžké, a tolikéž náramků, těžkých deset lotů,', 'Gn 24:23': 'a pravil jí: Čí jsi dcera? Pověz mi, je-li u vás místa, bych tam mohl zůstati?', 'Gn 24:24': 'Odpověděla: Jsem dcera Batuela, syna Melchy, která ho porodila Nachorovi.', 'Gn 24:25': 'A pokračovala řkouc: Také slámy a píce jest u nás hojnost a místo prostranné k zůstávání.', 'Gn 24:26': 'Tu sklonil se muž ten a klaněl se Hospodinu,', 'Gn 24:27': 'řka: Požehnán budiž Hospodin, Bůh pána mého Abrahama, kterýž neodepřel milosrdenství ani věrnosti své pánu mému, nýbrž pravou cestou mě přivedl do domu bratra mého pána.', 'Gn 24:28': 'Dívka pak běžela a oznámila v domě své matky všecko, co byla slyšela.', 'Gn 24:29': 'Rebeka měla bratra jménem Labana; ten spěšně vydal se na cestu k onomu člověku u studny.', 'Gn 24:30': 'Viděl totiž náušnice a náramky v rukou své sestry, a slyšel všecko, co vypravovala: „To a to pravil mi onen člověk." Přišed k muži tomu, který stál u velbloudů nedaleko od studně vody,', 'Gn 24:31': 'pravil mu: Pojď, požehnaný Hospodinův; proč stojíš venku? Připravil jsem ti příbytek a místo pro velbloudy.', 'Gn 24:32': 'A uvedl ho do domu, odsedlal velbloudy a dal jim slámy a píce, jakož i vody, by si umyli nohy on i mužové, kteří s ním přišli.', 'Gn 24:33': 'Když mu pak předložili chleba, řekl: Nevezmu do úst, dokud nevyřídím, co mi uloženo. (Laban) mu odpověděl: Mluv!', 'Gn 24:34': 'On tedy mluvil: Jsem služebník Abrahamův.', 'Gn 24:35': 'Hospodin velmi pánu mému požehnal, takže se stal velikým; dal mu brav i skot, stříbro i zlato, služebníky i služebnice, velbloudy i osly.', 'Gn 24:36': 'Také Sára, manželka mého pána, porodila ve vysokém věku syna mému pánu, jemuž dal všecek svůj majetek.', 'Gn 24:37': 'Mě pak zavázal pán můj přísahou, řka: Nevezmeš manželky synu mému z dcer Kananejských, v jejichž zemi přebývám;', 'Gn 24:38': 'nýbrž půjdeš do domu otce mého a z mého příbuzenstva vybereš manželku mému synovi.', 'Gn 24:39': 'Já však jsem svému pánovi odpověděl: Což, nebude-li žena chtíti se mnou jíti?', 'Gn 24:40': 'Řekl: Hospodin, před jehož tváří chodím, pošle s tebou svého anděla a povede tě po cestě, tak že dostaneš pro mého syna ženu z mého příbuzenstva a z domu otce mého.', 'Gn 24:41': 'Až přijdeš k mým příbuzným, a oni by ti nedali ženy, nestihne tě má kletba.', 'Gn 24:42': 'Když jsem tedy dnes přišel ke studni vody a řekl jsem: Hospodine, Bože pána mého, jestliže jsi mi dal štěstí na cestu, kterou nyní konám, – ', 'Gn 24:43': 'hle, stojím u studně – pak panna, která vyjde pro vodu a uslyší ode mne: „Dej mi ze svého džbánu trochu se napít,"', 'Gn 24:44': 'a řekne mi: „Pij ty a také velbloudům tvým navázán, " ta bude ženou, kterou určil Hospodin pro syna mého pána.', 'Gn 24:45': 'Zatím co jsem mlčky o těchto věcech uvažoval, objevila se Rebeka, přicházejíc a džbán nesouc na rameni; sestoupila do studně a navážila vody. I dím jí: Zavdej mi trochu.', 'Gn 24:46': 'Ona spěšně složila džbán s ramene a řekla mi: Pij, a také velbloudy tvé napojím. I pil jsem a napojila (též) velbloudy.', 'Gn 24:47': 'I otázal jsem se jí, řka: Čí jsi dcera? Odpověděla: Jsem dcera Batuela, syna Nachora, jehož mu porodila Melcha. Tu jsem jí zavěsil náušnice, by zdobily její líce, a na ruce jsem jí dal náramky.', 'Gn 24:48': 'I sklonil jsem se, klanějě se Hospodinu a velebě Hospodina, Boha pána mého Abrahama, který mě vedl pravou cestou, bych dostal dceru bratra pána mého pro jeho syna.', 'Gn 24:49': 'Proto řekněte mi, chcete-li se zachovati laskavě a věrně k mému pánu; myslíte-li však jináč, i to mi řekněte, abych se dal vpravo nebo vlevo.', 'Gn 24:50': 'Tu odpověděl Laban a Batuel: Od Hospodina vyšla tato věc; nemůžeme ti nic jiného říci, leč co jemu se líbí.', 'Gn 24:51': 'Hle, Rebeka jest. před tebou, vezmi ji a jdi; budiž manželkou syna tvého pána, jakož mluvil Hospodin.', 'Gn 24:52': 'Když to služebník Abrahamův uslyšel, padnuv na zemi, klaněl se Hospodinu.', 'Gn 24:53': 'Vyňav pak stříbrné a zlaté předměty, jakož i šaty, dal je Rebece darem; také jejím bratřím a matce odevzdal dary.', 'Gn 24:54': 'A počavše hody, jedli a pili pospolu a zůstali tam. Ráno pak služebník vstav, pravil: Propusťte mne, ať jdu ke svému pánu.', 'Gn 24:55': 'I odpověděli její bratří i matka: Ať zůstane dívka aspoň deset dní u nás, a potom ať jde!', 'Gn 24:56': 'On však řekl: Nezdržujte mne, neboť Hospodin dal mi šťastnou cestu; propusťte mě, ať jdu k svému pánu.', 'Gn 24:57': 'I pravili: Zavolejme dívku a zeptejme se, jak ona myslí.', 'Gn 24:58': 'Když zavolaná přišla, tázali se: Chceš jíti s tímto člověkem? Ona řekla: Půjdu.', 'Gn 24:59': 'Propustili ji tedy, kojnou její, služebníka Abrahamova a jeho průvodce,', 'Gn 24:60': 'přejíce štěstí sestře své a řkouce: Sestra naše jsi, rozmnožiž se v tisíc tisíců a potomstvo tvé vládniž branami svých nepřátel.', 'Gn 24:61': 'Potom Rebeka a její služebné na velbloudech jely s mužem tím, an rychle se vracel k svému pánu.', 'Gn 24:62': 'Téhož času kráčel Isák po cestě, vedoucí ke studni, jež sluje (studně) Živého a Vidoucího; přebýval totiž v zemi jižní.', 'Gn 24:63': 'Byl pak vyšel, když se den již schýlil, aby, v polích se oddal svým myšlenkám;. Když pozvedl očí, uzřel zdaleka přijížděti velbloudy.', 'Gn 24:64': 'Také Rebeka spatřila Isáka; i sesedla s velblouda', 'Gn 24:65': 'a řekla služebníku: Kdo je ten člověk, který jde po pláni proti nám? I řekl jí: To jest můj pán. Tu ona, vzavši rychle závoj, zastřela se.', 'Gn 24:66': 'Poté služebník vše vypravoval Isákovi, jak byl pořídil.', 'Gn 24:67': 'Isák pak uvedl ji do stanu Sáry, své matky, a pojal ji za manželku. Rebeka tak se mu zalíbila, že se mu zmírnila bolest, jež ho zatím stihla matčinou smrtí.', 'Gn 25:1': 'Abraham pojal jinou manželku, jménem Keturu.', 'Gn 25:2': 'Ta mu porodila Zamrama, Jeksana, Madana, Madiana, Jesboka a Sue.', 'Gn 25:3': 'Jeksan zplodil Sabu a Dadana. Synové Dadanovi byli: Assurové, Latusové a Loomové.', 'Gn 25:4': 'Z Madiana pochází Efa, Ofer, Henoch, Abida a Eldaa. Tito všichni jsou synové Ketuřini.', 'Gn 25:5': 'Všecek svůj majetek dal Abraham Isákovi;', 'Gn 25:6': 'synům pak ženin dal dary a oddělil je od Isáka, svého syna, ještě za svého života, poslav je na východ.', 'Gn 25:7': 'Bylo pak dnů života Abrahamova stosedmdesátpět let.', 'Gn 25:8': 'Skonav, umřel v (pěkném věku, ve vysokém stáří, zaživ mnoho dnů; a přiřazen byl k lidu svému.', 'Gn 25:9': 'Pohřbil ho Isák a Ismael, jeho synové, ve dvojité jeskyni, která jest na poli Efrona, syna Seora Hetskcho, naproti Mambre,', 'Gn 25:10': 'jež byl koupil Abraham od synů Hetových. Tam byl pochován, on i Sára, manželka jeho.', 'Gn 25:11': 'Po jeho smrti žehnal Bůh Isákovi, jeho synu, jenž přebýval vedle studně jmenované studně „Živoucího a Vidoucího".', 'Gn 25:12': 'Toto jsou rody Ismaela, syna Abrahamova, jehož mu porodila Egypťanka Agar, otrokyně Sářina,', 'Gn 25:13': 'a toto jsou jména jeho synů podle jejich rodů: Prvorozenec Ismaelův byl Nabajot, po něm Kedar, Adbeel, Mabsam,', 'Gn 25:14': 'Masma, Duma, Massa,', 'Gn 25:15': 'Hadar, Terna, Jetur, Nafis a Kedma.', 'Gn 25:16': 'To jsou synové Ismaelovi a to jsou jejich jména v jejich osadách a táborech, dvanácte knížat jejich kmenů.', 'Gn 25:17': 'Všech roků Ismaelových bylo sto třicet sedm let. Dokonav umřel a přiřazen byl k lidu svému.', 'Gn 25:18': 'Sídlil od Hevily až po Sur, který leží proti Egyptu, jdeme-li směrem k Assyrii. Zemřel přede všemi svými bratry.', 'Gn 25:19': 'Rody Isáka, syna Abrahamova, jsou tyto: Abraham zplodil Isáka;', 'Gn 25:20': 'ten, když mu bylo čtyřicet roků, pojal za manželku Rebeku, dceru Batuela Syrského z Mesopotamie, sestru Labanovu.', 'Gn 25:21': 'Poněvadž byla manželka jeho neplodná, modlil se za ni Isák k Hospodinu; ten ho vyslyšel a učinil, že Rebeka počala.', 'Gn 25:22': 'Když se maličcí v jejím životě šťouchali, pravila: Mělo-li se mi takto státi, proč jsem musila počíti? I šla, aby se otázala Hospodina.', 'Gn 25:23': 'Ten odpověděl, řka: Dva národové jsou v tvém životě. A dva kmeny z lůna tvého vzejdou, národ jeden bude silnější než národ druhý a starší bude sloužiti mladšímu.', 'Gn 25:24': 'Když přišel čas porodu, ejhle, shledána dvojčata v jejím lůně.', 'Gn 25:25': 'První narozený byl ryšavý a všecek chlupatý jako kožich. Dáno mu jméno Esau. Druh), ihned po něm vycházeje, držel rukou bratra za patu, pročež pojmenován byl Jakob.', 'Gn 25:26': 'Šedesát roků bylo Isákovi, když se mu narodili tito maličcí.', 'Gn 25:27': 'Když dorostli, stal se z Esaua zkušený lovec a divoch; Jakob však, člověk tichý, přebýval ve stanech.', 'Gn 25:28': 'Isák miloval více Esaua, poněvadž rád jídal, co mu ulovil. Rebeka však více milovala Jakoba.', 'Gn 25:29': 'Když (jednou) se vrátil Esau s pole, jsa zemdlen, měl Jakob uvařený pokrm.', 'Gn 25:30': 'Esau řekl: Dej mi toho ryšavého vaření, jsem náramně zemdlen. – Z té příčiny nazván byl Edom. – ', 'Gn 25:31': 'Jakob mu pravil: Prodej mi své prvorozenství.', 'Gn 25:32': 'On odpověděl: Hle, umírám, co mi plátno právo prvorozenství?', 'Gn 25:33': 'Jakob řekl: Odpřisáhni mi to tedy. Esau mu přisahal a tak prodal své prvorozenství.', 'Gn 25:34': 'Vzav pak chléb a pokrm čočkový, jedl a pil, načež odešel, nedbaje, že prodal práva prvorozenská.', 'Gn 26:1': 'Když po neúrodě, která nastala ve dnech Abrahamových, začal opět v zemi hlad, odešel Isák k Abimelechovi, králi Filišťanů, do Gerar.', 'Gn 26:2': 'Tam ukázal se mu Hospodin a řekl: Nesestupuj do Egypta, ale zůstaň v zemi, kterou ti povím.', 'Gn 26:3': 'Procházej ji, já budu s tebou a budu ti žehnati; neboť tobě a potomstvu tvému dám všecky tyto krajiny, bych splnil přísahu, jížto jsem se zavázal Abrahamovi, otci tvému.', 'Gn 26:4': 'Rozmnožím potomstvo tvé jako hvězdy nebeské, dám potomkům tvým všecky tyto krajiny a požehnáni budou v tvém potomstvu všichni národové země,', 'Gn 26:5': 'poněvadž poslouchal Abraham hlasu mého, ostříhal rozkazův a příkazů mých a zachovával předpisy a zákony mé.', 'Gn 26:6': 'Zůstal tedy Isák v Gerarách.', 'Gn 26:7': 'Když se ho ptali tamější mužové po jeho manželce, odpověděl: Je to má sestra. – Bál se totiž přiznati, že jest s ním spojena svazkem manželským, mysle si, aby ho nezabili pro její krásu. – ', 'Gn 26:8': 'Když minulo velmi mnoho dnův od té doby, co se tam usadil, Abimelech, král Filišťanů, hledě oknem, uzřel ho pohrávati si s Rebekou, svojí manželkou.', 'Gn 26:9': 'I povolav ho, pravil: Jest vidět, že je to tvá manželka; proč jsi lhal, že je tvá sestra? „Bál jsem se," odpověděl, „bych pro ni nezemřel."', 'Gn 26:10': 'Tu pravil Abimelech: Proč jsi nás oklamal? (Snadno) mohl někdo z lidu sejíti se s tvou manželkou, a byl bys tak uvalil na nás veliký hřích. A přikázal všemu lidu řka:', 'Gn 26:11': 'Kdo by se dotkl manželky tohoto člověka, smrtí ať zemře!', 'Gn 26:12': 'Isák v zemi té pak zasel, a klidil toho roku stonásobně; žehnal mu totiž Hospodin.', 'Gn 26:13': 'Bohatl člověk ten, prospíval víc a více a rostl, až se stal velmi velikým.', 'Gn 26:14': 'Měl brav i skot a čeládky veliké množství. Proto záviděli mu Filištinští – ', 'Gn 26:15': 'všecky studnice, které byli vykopali služebníci jeho otce Abrahama, tehdy zasypali, vyplnivše je hlínou – ', 'Gn 26:16': 'tak velice, že sám Abimelech řekl Isákovi: Odejdi od nás, neboť stal ses mnohem mocnějším, nežli jsme my.', 'Gn 26:17': 'Odešel tedy, aby se odebral do údolí Gerarského, a usadil se tam.', 'Gn 26:18': 'Vykopal opět jiné studně, které byli vykopali služebníci otce jeho Abrahama, ale po jeho smrti kdysi Filištinští je zasypali, a nazval je týmiž jmény, jak je byl předtím otec pojmenoval.', 'Gn 26:19': 'Kopajíce v údolí, nalezli živou vodu.', 'Gn 26:20': 'Než i tam počali pastýři gerarští hádati se s pastýři Jakobovými řkouce: Naše jest tato voda. Proto nazval studnici podle toho, co se bylo přihodilo, „Hádka".', 'Gn 26:21': 'Potom kopali jinou studni; a také o tu se hádali; proto ji na zval „Nepřátelství".', 'Gn 26:22': 'Odešed odtud, kopal jinou studni, o kterou se nevadili; proto ji nazval „Uvolnění", řka: Nyní nám Hospodin uvolnil a učinil, že se budeme moci v zemi rozmnožovati.', 'Gn 26:23': 'Odtud se odebral nahoru do Bersabe.', 'Gn 26:24': 'Tam se mu ukázal Hospodin téže noci a pravil: Já jsem Bůh Abrahama, tvého otce; neboj se, neboť já jsem s tebou; budu ti žehnati a rozmnožím tvé potomstvo pro mého služebníka Abrahama.', 'Gn 26:25': 'Vzdělal tam tedy oltář a vzýval jméno Hospodinovo, načež vztyčil stan a dal služebníkům rozkaz, by kopali studni.', 'Gn 26:26': 'Když na to místo přišel z Gerar Abimelech, přítel jeho Ochozat a Fikol, velitel vojska,', 'Gn 26:27': 'pravil jim Isák: Co jste přišli ke mně, člověku, jehož jste nenáviděli a od sebe zapudili?', 'Gn 26:28': 'Oni odpověděli: Viděli jsme, že jest Hospodin s tebou, a proto jsme pravili: Buď přísaha mezi námi a učiňme smlouvu,', 'Gn 26:29': 'že nám nic zlého neučiníš, jako jsme i my ničeho z tvého majetku se nedotkli, aniž jsme učinili, co by tě poškodilo, nýbrž v pokoji jsme tě propustili, zbohatlého Hospodinovým požehnáním.', 'Gn 26:30': 'Tu jim učinil hody a oni jedli a pili.', 'Gn 26:31': 'Ráno vstavše, přisahali si navzájem. Pak je propustil Isák v pokoji do jejich domova.', 'Gn 26:32': 'Téhož dne – hle – přišli služebníci Isákovi a oznámili mu o studni, kterou byli vykopali, řkouce: Nalezli jsme vodu.', 'Gn 26:33': 'Proto nazval ji „Hojnost"; a město sluje Bersabe až do dneška.', 'Gn 26:34': 'Když bylo Esauovi čtyřicet let, pojal za manželky Juditu, dceru Beeria hetského, a Basematu, dceru Elonovu z téhož místa. Obě popudily mysl Isákovu a Rebečinu.', 'Gn 27:1': 'Když Isák zestárnul, zakalil se mu zrak, že neviděl. Povolav (jednou) Esaua, svého staršího syna, pravil mu: Synu! On odpověděl: Tu jsem.', 'Gn 27:2': 'řekl mu otec: Vidíš, že jsem zestárnul a nevím dne své smrti.', 'Gn 27:3': 'Vezmi zbraň, toulec a lučiště, a jdi něco ulovit,', 'Gn 27:4': 'udělej mi z toho pokrm, jaký víš, že rád, a přines jej, ať pojím; požehnám ti, dříve než umru.', 'Gn 27:5': 'Když to uslyšela Rebeka a on odešel do polí, aby splnil rozkaz otcův,', 'Gn 27:6': 'řekla svému synu Jakobovi: Slyšela jsem otce tvého, když mluvil s Esauem, bratrem tvým, a pravil mu:', 'Gn 27:7': 'Přines mi z lovu svého a nadělej pokrmů, bych pojedl, a pak ti před Hospodinem požehnám, dříve než umru.', 'Gn 27:8': 'Nyní tedy, synu, jednej podle mé rady.', 'Gn 27:9': 'Jdi k stádu a přines mi dvě z nejlepších kůzlat, ať nadělám z nich tvému otci pokrmů, které on rád.', 'Gn 27:10': 'Když mu je přineseš a on pojí, ať ti požehná, dříve než umře.', 'Gn 27:11': 'On jí (však) odpověděl: Víš, že Esau, můj bratr, jest člověk chlupatý, a já hladký;', 'Gn 27:12': 'jestli mě otec ohmatá a pozná, bojím se, aby se nedomníval, že jsem si z něho chtěl tropiti posměch, a abych neuvalil na sebe zlořečení místo požehnání.', 'Gn 27:13': 'Matka mu řekla: Na mně buď to zlořečení, synu; jen poslechni mé rady, jdi a přines, co jsem řekla.', 'Gn 27:14': 'Odešel (tedy), přinesl a dal to matce, kteráž připravila pokrmy tak, jak věděla, že otec jeho rád.', 'Gn 27:15': 'Potom oblékla mu nejlepší šaty Esauovy, které měla doma,', 'Gn 27:16': 'kozelčími kožkami obložila mu ruce, zakryla holou část hrdla,', 'Gn 27:17': 'dala mu pokrm a odevzdala chleby, které byla upekla.', 'Gn 27:18': 'Když to přinesl otci, pravil: Otče. On odpověděl: Slyším. Kdo jsi, synu můj?', 'Gn 27:19': 'I řekl Jakob: Já jsem tvůj prvorozenec Esau; učinil jsem po tvém rozkazu; vstaň, sedni a pojez z mého lovu, aby mi tvá duše požehnala.', 'Gn 27:20': 'Tu pravil opět Isák synu svému: Jak jsi mohl tak brzy něco ulovit, synu můj? Odpověděl: Byla to vůle Boží, že se mi tak brzy naskytlo, co jsem chtěl.', 'Gn 27:21': 'I pravil Isák: Přistup sem, ať se tě dotknu, synu, a zkusím, jsi-li ty syn můj Esau či nejsi.', 'Gn 27:22': 'Přistoupil tedy k otci. Isák ohmatav ho pravil: Hlas jest sice Jakobův, ale ruce – jsou Esauovy.', 'Gn 27:23': 'A nepoznal ho, poněvadž chlupaté ruce způsobily, že se podobal staršímu. Chtěje mu tedy požehnati', 'Gn 27:24': 'pravil: Jsi ty můj syn Esau? On odpověděl: Jsem.', 'Gn 27:25': 'Tu pravil Isák: Podej mi pokrm ze svého lovu, synu, aby ti požehnala má duše. Když Isák z podaného pojedl, podal mu Jakob také vína. Když se Isák napil,', 'Gn 27:26': 'pravil: Přistup ke mně a dej mi políbení, synu.', 'Gn 27:27': 'Přistoupil a políbil ho. Tu jakmile ucítil vůni jeho roucha žehnaje mu pravil: Ano, vůně mého syna jest jak vůně bohaté nivy, které Hospodin požehnává.', 'Gn 27:28': 'Dávej ti Bůh z nebeské rosy jakož i z tučnosti země nadbytek obilí a vína.', 'Gn 27:29': 'Ať ti slouží národové, kmenové ať se tobě klaní. Bratří svých buď pánem, synové matky tvé ať se ti koří! Zlořečen bud, kdo ti zlořečí, požehnán však, kdo ti žehná.', 'Gn 27:30': 'Sotvaže Isák dokončil řeč a Jakob vyšel ven, přišel Esau', 'Gn 27:31': 'a přinesl vařené pokrmy z lovu otci řka: Vstaň, otče můj, a jez z lovu svého syna, aby mi požehnala tvá duše.', 'Gn 27:32': 'Isák mu řekl: Kdo jsi ty? Odpověděl: Jsem tvůj prvorozený syn Esau.', 'Gn 27:33': 'Tu se Isák lekl, hrozně zděsil a nevýslovně se divě pravil: Kdo jest tedy ten, který před chvílí uloviv zvěř přinesl mi ji a jedl jsem ze všeho dříve než jsi ty přišel? Požehnal jsem mu a zůstane požehnaným.', 'Gn 27:34': 'Uslyšev Esau řeči otcovy zařval velikým křikem a zděšen jsa pravil: Požehnej také mně, otče.', 'Gn 27:35': 'On pravil: Tvůj bratr lstivě přišel a vzal tvoje požehnání.', 'Gn 27:36': '(Esau) doložil: Právem bylo nazváno jméno jeho Jakob, neboť – hle – po druhé mě obelstil; nejprve mi odňal prvorozenská práva a nyní zase uchvátil mé požehnání. Opět pak pravil otci: Zachoval jsi také mně požehnání?', 'Gn 27:37': 'Isák odpověděl: Tvým pánem jsem ho ustanovil a všecky bratry jeho jsem podrobil jeho službě; obilím a vínem jsem ho trvale opatřil, co tedy tobě, synu, po tom všem mohl bych ještě učiniti?', 'Gn 27:38': 'Otče – pravil Esau – máš toliko jedno požehnání? Prosím, bys požehnal též mně. Když pak hlasitě vzlykal,', 'Gn 27:39': 'tu Isák byl dojat a pravil mu: V tuku země a v rose nebes shora bude tvé požehnání.', 'Gn 27:40': 'Živ budeš od meče, avšak sloužiti budeš svému bratru. Přijde však čas, kdy jeho jho setřeseš a svrhneš se své šíje.', 'Gn 27:41': 'Měl tedy Esau Jakoba stále v nenávisti pro požehnání, které mu byl otec udělil, a pravil si: (Až) pominou dni smutku za mého otce, pak zabiju Jakoba, svého bratra.', 'Gn 27:42': 'Rebeka, když jí to bylo oznámeno, dala zavolati Jakoba, svého syna, a pravila mu: Hle, bratr tvůj Esau hrozí, že tě zabije.', 'Gn 27:43': 'Proto, synu můj, poslechni nyní mého hlasu, vstaň a utec k Labanovi, mému bratru, do Haranu.', 'Gn 27:44': 'Zůstávej u něho nějaký čas, až se utiší hněv tvého bratra.', 'Gn 27:45': 'až přestane jeho zlost a zapomene, co jsi mu učinil; potom pro tě pošlu a dám tě odtamtud přivésti sem; proč bych jednoho dne měla býti zbavena obou synů?', 'Gn 27:46': 'Řekla také Rebeka Isákovi: Mrzí mne život pro dcery Hetovy; vezme-li si Jakob ženu z národa této země, pak nechci (ani) živa býti.', 'Gn 28:1': 'Zavolal tedy Isák Jakoba, požehnal mu a přikázal mu řka: Neber si manželky z kmene Kananejských,', 'Gn 28:2': 'nýbrž vydej se na cestu a jdi do Syrské Mesopotamie, do domu Batuela, otce matky tvé, a přived! si odtud manželku, jednu z dcer Labana, tvého ujce.', 'Gn 28:3': 'Bůh pak všemohoucí ti žehnej, uděl ti vzrostu a rozmnož tě v zástupy národů.', 'Gn 28:4': 'Dej požehnání Abrahamova tobě i potomstvu tvému po tobě, by se ti dostalo v majetek země, ve které jsi hostem a kterou slíbil tvému dědu.', 'Gn 28:5': 'Když ho tak Isák propustil, vydal se na cestu a přišel do Syrské Mesopotamie k Labanovi, synu Batuela Syrského, bratru Rebeky, své matky.', 'Gn 28:6': 'Esau pak vida, že dal otec jeho požehnání Jakobovi, že ho poslal do Syrské Mesopotamie, aby si přivedl odtamtud ženu, že mu po požehnání přikázal: „Nevezmeš si manželky z dcer Kananejských" a', 'Gn 28:7': 'že Jakob poslušen jsa svých rodičů odešel do Sýrie,', 'Gn 28:8': 'shledav též, že jeho otec nerad vidí dcery Kananejských,', 'Gn 28:9': 'šel k Ismaelovi a pojal za manželku – mimo ty, kteréž již měl – Maheletu, dceru Ismaela, syna Abrahamova, sestru Nabajotovu.', 'Gn 28:10': 'Vyšed tedy Jakob z Bersabe ubíral se do Haranu.', 'Gn 28:11': 'Když přišel na jedno místo a chtěl na něm po západu slunce přenocovati, vzal jeden z kamenů, které tam ležely, položil si jej pod hlavu a spal na tom místě.', 'Gn 28:12': 'Tu viděl ve snách žebřík stojící na zemi, jehož vrch se dotýkal nebes; andělé Boží vystupovali a sestupovali po něm;', 'Gn 28:13': 'Hospodin pak stál nad žebříkem a pravil mu: Já jsem Hospodin, Bůh otce tvého Abrahama a Bůh Isákův. Zemi, na které spíš, dám tobě i potomstvu tvému.', 'Gn 28:14': 'Bude pak potomstvo tvé jako prach země, rozložíš se na západ i na východ, na sever i na jih; a požehnána budou v tobě a v potomstvu tvém všecka pokolení země.', 'Gn 28:15': 'Budu strážcem tvým, ať jdeš kam jdeš, a přivedu tě zase do této země; a neopustím tě, dokud nevyplním vše, co jsem slíbil.', 'Gn 28:16': 'Když Jakob ze spánku procitl, pravil: Vpravdě Hospodin jest na tomto místě a já jsem nevěděl.', 'Gn 28:17': 'Pln úžasu pokračoval: Jak úctyhodné je toto místo! Není tu nic jiného než dům Boží a brána nebeská.', 'Gn 28:18': 'Ráno pak vstav vzal kámen, který byl měl pod hlavou, vztyčil jej na památku a polil na vrchu olejem.', 'Gn 28:19': 'A nazval město, jež slulo dříve Luza, Betel.', 'Gn 28:20': 'Učinil také slib řka: Bude-li Bůh se mnou, bude-li mne chrániti na cestě, kterou se beru, dá-li mi chléb, bych měl co jísti, a roucho, bych se měl čím odívati,', 'Gn 28:21': 'a vrátím-li se šťastně do domu otce svého, pak Hospodin bude mým Bohem', 'Gn 28:22': 'a kámen tento, který jsem vztyčil na památku, bude slouti Dům Boží; a ze všeho, co mi dáš, budu ti obětovati desátky.', 'Gn 29:1': 'Kráčeje pak dále Jakob přišel do východní země.', 'Gn 29:2': 'Tam uzřel na poli studnici a tři stáda ovec u ní; neboť býval z ní dobytek napájen. Otvor její byl zavřen velikým kamenem.', 'Gn 29:3': 'Byl pak obyčej, že (teprv) když se sešly všecky ovce, odvalovali kámen, a když se stáda napojila, opět jej kladli na otvor studnice.', 'Gn 29:4': 'Tu pravil (Jakob) pastýřům: Bratři, odkud jste? Odpověděli: Z Haranu.', 'Gn 29:5': 'Jakob se jich otázal: Znáte Labana, syna Nachorova? Řekli: Známe.', 'Gn 29:6': '„Má se dobře?" Oni zase: „Dobře; hle, jeho dcera Ráchel přichází se svým stádem."', 'Gn 29:7': 'I řekl Jakob: Ještě se den nenachýlil a není (ještě) čas, hnáti stáda do ohrad; napojte tedy nejprv ovce a pak žeňte je zase na pastvu.', 'Gn 29:8': 'Oni odpověděli: Nemůžeme, dokud se všechna stáda nesešla a dokud neodvalíme kamene od otvoru studnice, bychom stáda napojili.', 'Gn 29:9': 'Mezi tím co mluvili – hle – Ráchel se přibližovala s ovcemi svého otce – pásla totiž stádo ona. – ', 'Gn 29:10': 'Když ji Jakob uzřel, věda, že jest jeho sestřenicí a ovce že jsou majetkem jeho ujce Labana, odvalil kámen, kterým byla studna uzavřena,', 'Gn 29:11': 'napojil stádo, políbil ji, hlasitě plakal', 'Gn 29:12': 'a oznámil jí, že jest bratrem jejího otce, totiž synem Rebečiným. Ona pak rychle to oznámila svému otci.', 'Gn 29:13': 'Ten, když uslyšel, že přišel Jakob, syn jeho sestry, běžel mu vstříc, objal ho, líbal a vedl domů. Uslyšev o příčinách cesty', 'Gn 29:14': 'pravil: Tys kost má a maso mé. Když minul měsíc,', 'Gn 29:15': 'pravil mu: Budeš mi snad proto, že jsi mým bratrem, sloužiti zadarmo? Řekni mi, jakou mzdu žádáš? – ', 'Gn 29:16': 'Měl pak dvě dcery; jméno starší bylo Lia, mladší pak slula Ráchel.', 'Gn 29:17': 'Lia byla krhavých očí, Ráchel však krásných lící a ztepilé postavy.', 'Gn 29:18': 'Tuto Jakob miloval. – I řekl: Budu ti sloužiti za Ráchel, tvou mladší dceru, sedm roků.', 'Gn 29:19': 'Laban odpověděl: Bude lépe, dám-li ji tobě, než jinému muži; zůstaň u mne.', 'Gn 29:20': 'Sloužil tedy Jakob za Ráchel sedm let, ale zdálo se mu to jako něco málo dní; tak velice ji miloval.', 'Gn 29:21': 'Načež řekl Labanovi: Dej mi mou ženu, nadešelť již čas, bych k ní vešel.', 'Gn 29:22': 'Laban sezvav veliké množství přátel vystrojil svatbu.', 'Gn 29:23': 'Večer pak uvedl k němu dceru svou Liu', 'Gn 29:24': 'a dal jí služebnou, jménem Zelfu. Jakob k ní podle obyčeje vešel, ráno však uzřel, že to byla Lia.', 'Gn 29:25': 'Tu řekl svému tchánu: Co jsi mi to chtěl učiniti? Nesloužil jsem ti za Ráchel? Proč jsi mne oklamal?', 'Gn 29:26': 'Laban odpověděl: V našem kraji není obyčej vdávati napřed mladší.', 'Gn 29:27': 'Dokonči tento svatební týden, a já ti dám také tuto za službu, kterou konati mi budeš jiných sedm roků.', 'Gn 29:28': 'Jakob svolil, a když minul týden, pojal za manželku Ráchel,', 'Gn 29:29': 'které dal otec služebnou Balu.', 'Gn 29:30': 'Tak dočkav se konečně svatby, po které toužil, miloval druhou manželku více než první, a sloužil u něho jiných sedm let.', 'Gn 29:31': 'Hospodin vida, že Liou pohrdá, otevřel její lůno, kdežto sestra zůstala neplodnou.', 'Gn 29:32': 'Lia tedy počala, porodila syna a dala mu jméno Ruben, řkouc: Shlédl Hospodin na mé ponížení; teď mě bude muž můj milovati.', 'Gn 29:33': 'Opět počavši porodila syna řkouc: Slyšel Hospodin, že mnou bylo pohrdáno, proto mi dal také tohoto. A nazvala ho Simeon.', 'Gn 29:34': 'Po třetí počavši porodila jiného syna řkouc: Teď přilne také ke mně můj manžel, když jsem mu porodila tři syny. A proto ho nazvala Levi.', 'Gn 29:35': 'Když po čtvrté počala a porodila syna, pravila: Nyní slaviti budu Hospodina. A proto ho nazvala Juda. Poté přestala roditi.', 'Gn 30:1': 'Ráchel vidouc, že jest neplodná, záviděla své sestře a pravila svému manželu: Dej mi děti, sic umru.', 'Gn 30:2': 'Jakob rozhněvav se na ni odpověděl: Jsem já Bůh? Ten ti odpírá plod života.', 'Gn 30:3': 'Tu ona pravila: Mám služebnou Balu; vejdi k ní, aby rodila na můj klín, ať se mi (tak) dostane z ní synů.', 'Gn 30:4': 'Dala mu tedy Balu v manželství; ta,', 'Gn 30:5': 'když byl k ní muž vešel, počala a porodila syna.', 'Gn 30:6': 'Tu řekla Ráchel: Ujal se mne Hospodin a vyslyšel můj hlas dav mi syna; proto nazvala ho Dan.', 'Gn 30:7': 'Počala pak Bala opět a porodila syna.', 'Gn 30:8': 'Tu pravila Ráchel: Hospodin mne postavil na roveň s mojí sestrou, ano já jsem (ji) předčila. A nazvala ho Neftali.', 'Gn 30:9': 'Lia vidouc, že přestala roditi, dala svému manželu Zelfu, svou služebnou.', 'Gn 30:10': 'Když tato počala a porodila syna,', 'Gn 30:11': 'pravila Lia: „Štěstí." A proto ho nazvala Gad.', 'Gn 30:12': 'Když porodila Zelfa druhého syna,', 'Gn 30:13': 'řekla Lia: To jest pro mé blaho; neboť blahoslaviti mne budou ženy. A proto ho pojmenovala Aser.', 'Gn 30:14': 'Ruben vyšed (jednou) v době pšeničné žně do polí, nalezl laskavec a přinesl jej své matce Lii. Tu pravila Ráchel: Dej mi část laskavce tvého syna.', 'Gn 30:15': 'Ona odpověděla: Zdá se ti býti málo, že jsi mi přebrala manžela, že chceš nyní i laskavec mého syna (mi) vzíti? Ráchel řekla: Ať za laskavec tvého syna s tebou této noci (Jakob) spí!', 'Gn 30:16': 'Když se Jakob k večeru navracoval s polí, vyšla mu Lia vstříc a pravila: Ke mně musíš vejíti; najalať jsem si tě za cenu laskavce svého syna. Spal tedy této noci s ní.', 'Gn 30:17': 'Vyslyšel pak Bůh její prosby, takže počala a porodila pátého syna.', 'Gn 30:18': 'Tu řekla: Bůh mě odměnil za to, že jsem dala muži svou služebnou. A nazvala ho Issachar.', 'Gn 30:19': 'Když Lia opět počala a porodila šestého syna,', 'Gn 30:20': 'pravila: Bůh mě obdařil výbornou výbavou; můj muž bude zase přebývati u mne, vždyť jsem mu porodila šest synů. Proto mu dala jméno Zabulon.', 'Gn 30:21': 'Po něm porodila dceru, jménem Dinu.', 'Gn 30:22': 'Hospodin rozpomněl se též na Ráchel, vyslyšel ji a otevřel její lůno.', 'Gn 30:23': 'Počavši a porodivši syna, pravila: Bůh mne zbavil mé hanby.', 'Gn 30:24': 'Nazvala ho Josef, řkouc: Přidejž mi Hospodin jiného syna.', 'Gn 30:25': 'Když se Josef narodil, pravil Jakob svému tchánu: Propusť mě, abych se vrátil do mého domova a do mé země.', 'Gn 30:26': 'Dej mi ženy i děti mé, za které jsem ti sloužil, abych mohl odejíti; vždyť víš, jak jsem ti sloužil.', 'Gn 30:27': 'Laban mu řekl: Kéž najdu milost před tebou! Poznávám ze zkušenosti, že mi Bůh pro tebe žehná.', 'Gn 30:28': 'Urči si (tedy): mzdu, kterou ti budu dávati.', 'Gn 30:29': 'On však odpověděl: Víš, jak jsem ti sloužil a jak vzrostl tvůj majetek v mých rukách.', 'Gn 30:30': 'Málo jsi měl, než jsem k tobě přišel, a nyní jsi boháč; Hospodin ti žehnal od mého příchodu. Jest však slušno, abych jednou také se postaral sám o sebe.', 'Gn 30:31': 'Laban pravil: Co ti dám? On nato: Nechci nic; učiníš-li však, čeho žádám, budu opět pásti a hlídati tvá stáda.', 'Gn 30:32': 'Projdi dokola všecka svá stáda a odděl všecky ovce, které mají strakatou a kropenatou vlnu, a cokoliv bude černého (mezi ovcemi) a kropenatého a pruhovitého jak mezi ovcemi, tak mezi kozami, bude mi za mzdu.', 'Gn 30:33': 'Moje poctivost se v budoucnosti ukáže. Když nadejde doba, kterou za vhodnou uznáš, ať všecko, co nebude kropenatého a pruhovitého, jak v mých ovcích tak v kozách, a černého (v ovcích), mne usvědčí, že jsem kradl.', 'Gn 30:34': 'I řekl Laban: Přijímám za vděk, co žádáš.', 'Gn 30:35': 'A oddělil toho dne kozy i ovce, kozly i berany, pruhovité a kropenaté; všecko pak, co bylo ve stádě jednobarevné, to jest bílé neb černé srsti, odevzdal do rukou svých synů.', 'Gn 30:36': 'A ustanovil vzdálenost tří dnů cesty mezi sebou a zetěm, který pásl ostatní jeho stáda.', 'Gn 30:37': 'Tu nabral Jakob zelených topolových prutů, jakož i mandloňových a javorových a částečně je oloupal; kde byly oloupány, ukázala se bílá barva; neoloupaná místa zůstala zelená. Tak nabyly různých barev.', 'Gn 30:38': 'Pak je položil do koryt, kam se lila voda, aby, když se budou chodit stáda napájet, hleděla na ty pruty, a stávala se březími.', 'Gn 30:39': 'A věru, při samém pojímání ovce hleděly na ty pruty a rodily jehňata kropenatá, pruhovaná a strakatá.', 'Gn 30:40': 'A rozdělil Jakob stádo a kladl pruty do koryt před oči beranů; všecko bílé nebo černé bylo Labanovo, ostatní však Jakobovo. Stáda pak byla od sebe odloučena.', 'Gn 30:41': 'Když tedy nastala doba prvního pojímání, kladl Jakob do vodních koryt pruty před zraky beranů a ovec, aby při pohledu na ně stávaly se březími.', 'Gn 30:42': 'Když však nastalo pozdní připouštění a poslední oplodňování, nekladl jich. Tak se stalo, že pozdní jehňata připadala Labanovi, raná však Jakobovi.', 'Gn 30:43': 'Zbohatnul pak muž ten neobyčejné; měl četná stáda, otrokyně i otroky, velbloudy i osly.', 'Gn 31:1': 'Tu však uslyšel slova synů Labanových, kteří pravili: Jakob pobral všecko, co bylo našeho otce, a zbohatnuv z jeho majetku stal se slavným.', 'Gn 31:2': 'Pozoroval též, že tvář Labanova k němu není, jak bývala.', 'Gn 31:3': 'Proto tedy, hlavně však proto, že mu Hospodin pravil: „Navrať se do země otců svých a k příbuzenstvu svému, – já budu s tebou" – ', 'Gn 31:4': 'poslal pro Ráchel a Liu, dal je zavolati na pole, kde pásl stáda.', 'Gn 31:5': 'a řekl jim: Vidím, že výraz tváře vašeho otce ke mně není, jaký býval. Avšak Bůh otce mého byl se mnou.', 'Gn 31:6': 'Víte samy, že jsem všemi svými silami sloužil otci vašemu.', 'Gn 31:7': 'Ale otec váš mne oklamal a desetkráte změnil mou mzdu: Bůh však nedopustil, by mi uškodil.', 'Gn 31:8': 'Když řekl: „Strakaté budou tvojí mzdou" – všecky ovce rodily strakatá jehňata. Naproti tomu když řekl: „Všecka bílá mláďata dostaneš za mzdu" – všecka stáda rodila mláďata bílá.', 'Gn 31:9': 'Tak vzal Bůh majetek vašeho otce a mně jej dal.', 'Gn 31:10': 'Neboť když nadešel čas, v němž se ovce stávají březími, pozvedl jsem svých očí a viděl jsem ve snách, že samci, kteří vstupují na samice, jsou pruhovaní, kropenatí a strakatí.', 'Gn 31:11': 'I pravil mi anděl Boží ve snu: Jakobe! A já jsem odpověděl: Tu jsem.', 'Gn 31:12': 'On pravil: Pozvedni očí •svých a viz, že všichni samci, kteří vstupují na samice, jsou pruhovaní, kropenatí, a strakatí. Vidělť jsem všecko, co ti Laban učinil.', 'Gn 31:13': 'Já jsem Bůh Betelu, kde jsi pomazal památník a kde jsi mi učinil slib. Nyní tedy vstaň, vyjdi z této zem;ě a navrať se do země, kde ses narodil.', 'Gn 31:14': 'Tu odpověděly Ráchel a Lia: Zbývá nám ještě nějaký podíl neb dědictví v domě otce našeho?', 'Gn 31:15': 'Zdaž s námi nezacházel jako s cizinkami? Prodal nás a co za nás utržil, projedl.', 'Gn 31:16': 'Avšak Bůh vzal majetek otce našeho a dal jej nám a našim synům; protož všecko, cokoliv ti Bůh káže, učiň.', 'Gn 31:17': 'Jakob tedy vstal a vysadiv děti i ženy na velbloudy, dal se na zpáteční cestu.', 'Gn 31:18': 'Vzal též všecek majetek, totiž stáda a všecko, čehokoliv v Mesopotamii nabyl, a ubíral se k Isákovi, svému otci, do země Kanaan.', 'Gn 31:19': 'Toho času šel Laban stříhat ovce; Ráchel zatím ukradla modly svého otce.', 'Gn 31:20': 'Jakob nechtěl svému tchánu vyjeviti, že utíká.', 'Gn 31:21': 'Když však odešel se vším, co mu po právu příslušelo, když se přeplavil přes Řeku a zaměřil směrem k pohoří Galaadu,', 'Gn 31:22': 'tu bylo Labanovi dne třetího oznámeno, že Jakob utíká.', 'Gn 31:23': 'Laban vzav své bratry, honil ho sedm dní, až ho dohonil na pohoří Galaadu.', 'Gn 31:24': 'Viděl však ve snu Boha, jenž mu pravil: Střez se říci něco příkrého Jakobovi!', 'Gn 31:25': 'Jakob byl již postavil stany na pohoří, když ho tu Laban se svými bratry dohonil a na témž pohoří Galaad stany postavil.', 'Gn 31:26': 'I řekl Jakobovi: Proč jsi to učinil? Proč jsi bez mého vědomí odvedl mé dcery jako zajaté mečem?', 'Gn 31:27': 'Proč jsi chtěl bez mého vědomí utéci? Proč jsi mi toho neoznámil, bych tě mohl vyprovoditi s veselím a s písněmi, s bubny a s loutnami?', 'Gn 31:28': 'Nedovolil jsi mi políbit synů mých a dcer; jednal jsi nemoudře. Nyní sice', 'Gn 31:29': 'mohla by má ruka zlým ti to splatit, ale Bůh otce vašeho mi včera pravil: Střez se říci Jakobovi něco příkrého!', 'Gn 31:30': 'Chtěl jsi jíti ke svým, toužil jsi po domu otce svého; buď si. Proč jsi však ukradl mé bohy?', 'Gn 31:31': 'Jakob odpověděl: Bez tvého vědomí jsem odešel, poněvadž jsem se obával, abys mi násilně neodňal svých dcer.', 'Gn 31:32': 'Viníš mě z krádeže? – U kohokoliv nalezneš své bohy, ten ať jest před našimi bratry usmrcen. Hledej, a cokoliv ze svých věcí u mne nalezneš, vezmi si. To mluvě nevěděl, že Rachel ukradla modly.', 'Gn 31:33': 'Vstoupiv tedy Laban do stanu Jakobova, Lima a obou služebných, ničeho nenalezl. Když pak vstoupil do stanu Rachelina,', 'Gn 31:34': 'tu ona rychle skryla modly pod velbloudí sedlo a posadila se na ně. Když pak přehledal všecek stan a ničeho nenalezl,', 'Gn 31:35': 'pravila: Nechť se nehněvá můj pán, že před ním nemohu povstati; děje se mi právě, co se podle pravidla ženám stává. Tak byl hledající zklamán ve svém úsilí.', 'Gn 31:36': 'Tu Jakob vzplanul a počal činiti Labanovi výtky: Pro jakou mou vinu a pro jaký můj hřích jsi s takovým zápalem za mnou se hnal', 'Gn 31:37': 'a prohledal všecky mé věci? Co jsi nalezl ze všeho majetku tvého domu? Polož to zde před mými a tvými bratry, ať soudí mezi mnou a tebou.', 'Gn 31:38': 'Proto jsem byl dvacet let u tebe? Ovce tvé a kozy nebyly neplodnými, beranů ze tvých stád jsem nejedl;', 'Gn 31:39': 'co dravci uloupili, neohlásil jsem ti, já sám jsem všecku škodu nahrazoval; co bylo ukradeno, po mně jsi žádal.', 'Gn 31:40': 'Ve dne v noci vedrem i mrazem jsem se trápil a spánek se vzdaloval mých očí.', 'Gn 31:41': 'Tak jsem ti dvacet let sloužil v domě tvém; čtrnácte let za tvé dcery a šest let za tvá stáda; a desetkráte jsi mi změnil mzdu.', 'Gn 31:42': 'Kdyby byl nebyl se mnou Bůh otce mého Abrahama, jehož též Isák ctí, byl bys mne snad nyní propustil nahého; Bůh však shlédl na mé utrpení a na námahy rukou mých, a (proto) tě včera varoval.', 'Gn 31:43': 'Laban mu odpověděl: Dcery mé a synové (jejich), stáda tvá a všecko, co vidíš, jest mé; co (však) mohu učiniti svým synům a vnukům?', 'Gn 31:44': 'Pojď tedy a učiňme smlouvu, která ustanoví poměr mezi mnou a tebou.', 'Gn 31:45': 'Vzal tedy Jakob kámen, vztyčil jej na památku', 'Gn 31:46': 'a řekl svým bratřím: Přineste kameny. A oni nanesli kamenů a učinili z nich homoli, na které pak jedli.', 'Gn 31:47': 'Laban ji nazval „Homole svědka" a Jakob „Homole svědectví", každý podle povahy svého jazyka.', 'Gn 31:48': 'Laban pak řekl: Tato homole bude dnes svědkem poměru mezi mnou a tebou. – Proto bylo jí dáno jméno Galaad, to jest „Homole svědka". – ', 'Gn 31:49': 'Hospodin hlediž na nás a budiž soudcem mezi námi, až se rozejdeme.', 'Gn 31:50': 'Budeš-li mé dcery utiskovati a pojmeš-li jiné ženy vedle nich – byť bychom neměli žádného svědka své řeči, však Bůh je tu a vidí (to).', 'Gn 31:51': 'A pokračoval: Hle, tato homole a kámen, který jsem mezi mnou a tebou vztyčil,', 'Gn 31:52': 'bude svědkem: tato homole, pravím, a kámen ať vydávají svědectví, že nesmím jíti. ani já vedle něho, táhna proti tobě, aniž ty smíš jíti vedle něho, hodlaje mi uškoditi.', 'Gn 31:53': 'Bůh Abrahamův a Nachorův, Bůh to jejich otce, budiž naším soudcem!', 'Gn 31:54': 'Přisahal tedy Jakob při tom, jehož ctil Isák, jeho otec, a podav na hoře oběti, pozval svých bratří, aby. jedli chleba. Oni jedli, zůstavše tam.', 'Gn 31:55': 'Laban pak v noci vstav, políbil své syny a dcery, požehnal jim a navrátil se domů.', 'Gn 32:1': 'Také Jakob ubíral se cestou, kterou byl nastoupil. Tu se s ním potkali Boží andělé.', 'Gn 32:2': 'Když je spatřil, pravil: Je to tábor Boží. A pojmenoval ono místo Mahanaim, to jest „Tábor".', 'Gn 32:3': 'Potom poslav též posly před sebou k bratru svému Esauovi do země Seir, do krajiny Edom,', 'Gn 32:4': 'přikázal jim řka: Takto mluvte pánu mému Esauovi: Toto vzkazuje (ti) tvůj bratr Jakob: Byl jsem hostem u Labana až do dneška.', 'Gn 32:5': 'Mám hovězí dobytek, osly, ovce, otroky i otrokyně; nyní pak posílám poselství k pánu mému, abych našel milost před ním.', 'Gn 32:6': 'Když se poslové navrátili k Jakobovi, pravili: Přišli jsme k tvému bratru Esauovi, a hle, on pospíchá proti tobě se čtyřmi sty mužů.', 'Gn 32:7': 'Jakob se bál velmi a rozdělil svůj lid, jakož i stáda, ovce, hovězí dobytek a velbloudy na dva zástupy', 'Gn 32:8': 'řka: Přijde-li Esau k jednomu zástupu a pobije jej, bude zachráněn druhý zástup a zbude.', 'Gn 32:9': 'Pravil dále: Bože otce mého Abrahama a Bože otce mého Isáka, Hospodine, který jsi mi řekl: Návrat se do své země a na místo, kde ses narodil, budu ti dobře činiti;', 'Gn 32:10': 'nejsem hoden všech tvých slitování a věrnosti tvé, kterou jsi projevil svému služebníku. S holí přešel jsem tento Jordán, a nyní se dvěma zástupy se vracím.', 'Gn 32:11': 'Vytrhni mě z ruky mého bratra Esaua, neboť se ho velmi bojím, aby snad nepřišel a neusmrtil matku se syny.', 'Gn 32:12': 'Tys mi slíbil, že mi budeš dobře činiti a že rozmnožíš mé potomstvo jako mořský písek, jehož množství nelze sečísti.', 'Gn 32:13': 'Když pak tam onu noc přespal, oddělil od svého majetku dary pro bratra Esaua:', 'Gn 32:14': 'dvě stě koz, dvacet kozlů, dvě stě ovec, dvacet beranů,', 'Gn 32:15': 'třicet velbloudic i s mláďaty, čtyřicet krav, dvacet býků, dvacet oslic a deset jejich mláďat.', 'Gn 32:16': 'Stáda ta poslal se svými služebníky, každé stádo zvlášť, a řekl jim: Jděte přede mnou a budiž mezera mezi každým stádem.', 'Gn 32:17': 'Prvnímu nařídil řka: Potká-li se s tebou můj bratr Esau a zeptá-li se tě: „Čí jsi", nebo „Kam jdeš", nebo „Čí jsou tyto věci, za nimiž jdeš?" – ', 'Gn 32:18': 'odpovíš: Služebníka tvého Jakoba; posílá dary pánu svému Esauovi, sám jde též – za námi.', 'Gn 32:19': 'Podobně přikázal druhému i třetímu a všem, kteří šlí za stády, řka jim: Týmiž slovy mluvte k Esauovi, když se s ním setkáte.', 'Gn 32:20': 'A dodejte: Také Jakob, tvůj služebník, jde za námi touto cestou. Pravil si totiž: Uchlácholím ho dary, které půjdou napřed, pak teprv chci ho viděti, snad mi bude milostiv.', 'Gn 32:21': 'Šly tedy dary před ním, on sám pak zůstal té noci ve stanech.', 'Gn 32:22': 'Když časně ráno vstal, vzal obě své manželky a tolikéž služebných s jedenácti syny a přebrodil se přes Jabok.', 'Gn 32:23': 'Přepraviv pak všecky své věci,', 'Gn 32:24': 'zůstal sám. A hle, (jakýs) muž zápasil s ním až do svítání.', 'Gn 32:25': 'Když viděl, že ho nezmůže, dotkl se mu šlachy ve stehně a hned ochrnula.', 'Gn 32:26': 'A řekl mu: Pusť mě, neboť již vystupují červánky. Jakob však odpověděl: Nepustím tě, leč dáš-li mi požehnání.', 'Gn 32:27': 'Řekl tedy: Jak se jmenuješ? Odpověděl: Jakob:', 'Gn 32:28': 'On však řekl: Nebudeš se již jmenovati Jakob, nýbrž Israel; neboť byl-li jsi zdatným proti Bohu, oč více budeš lidi přemáhati?!', 'Gn 32:29': 'Tu se ho Jakob otázal: Pověz mi, jak se jmenuješ? Odpověděl: Proč se ptáš? A požehnal mu na témže místě.', 'Gn 32:30': 'Jakob pak nazval to místo Fanuel řka: Ačkoliv jsem viděl Boha tváří v tvář, přece jsem zůstal živ.', 'Gn 32:31': 'Když se odebral z Fanuelu, ihned vyšlo slunce. A dopadal na nohu.', 'Gn 32:32': 'Proto synové Israelovi podnes nejedí šlachy, která byla ve stehnu Jakobově umrtvena, že se dotkl šlachy jeho stehna, a ochrnula.', 'Gn 33:1': 'Pozvednuv pak Jakob očí uzřel přicházeti Esaua a s ním čtyři sta mužů. Tu rozdělil syny Liiny, Racheliny a obou služebných.', 'Gn 33:2': 'Do předu postavil obě služebné a jejich syny, za nimi Liu a její syny, na konec Rachel s Josefem.', 'Gn 33:3': 'Sám kráčel napřed a sedmkrát se poklonil k zemi, až se bratr přiblížil.', 'Gn 33:4': 'Tu běžel Esau bratru vstříc a objal ho; tiskna jeho šíji a líbaje ho plakal.', 'Gn 33:5': 'Když pak pozvedl očí a uzřel ženy a jejich děti, pravil: Kdo jsou tyto? Jsou tvoje? Odpověděl: Jsou to dítky, které dal Bůh mně, tvému služebníku.', 'Gn 33:6': 'A přiblíživše se služebné i synové jejich poklonili se.', 'Gn 33:7': 'Také Lia přistoupila se svými dětmi a poklonily se; na konec uklonili se Josef a Rachel.', 'Gn 33:8': 'Esau se tázal: Co jsou ony. zástupy, které jsem potkával? Odpověděl: Abych nalezl milost před mým pánem – ', 'Gn 33:9': 'On vsak řekl: Mám (sám) velmi mnoho, bratře; nech si své.', 'Gn 33:10': 'Tu pravil Jakob: Ne tak, prosím; nýbrž, nalezl-li jsem před očima tvýma milost, přijmi dárek ten z mých rukou; neboť když jsem zočil tvoji tvář, bylo mi, jako bych videi tvář Boží. Buď mi milostiv', 'Gn 33:11': 'a přijmi požehnání, které jsem ti přinesl a kterým mě obdařil Bůh, dárce všeho. Jen po toliké pobídce přijal to bratr', 'Gn 33:12': 'řka: Pojďme, budu ti společníkem po cestě.', 'Gn 33:13': 'Jakob se vymlouval: Víš, pane můj, já mám útlé děti, březí ovce a stelné krávy s sebou; budu-li příliš spěchati, zmohou se a pohynou mi jednoho dne všecka stáda.', 'Gn 33:14': 'Nechť pán můj jde před svým služebníkem, já zvolna půjdu za ním po jeho stopě, jak uvidím, že mé děti stačí – až přijdu k pánu mému do Seiru.', 'Gn 33:15': 'Esau odpověděl: Prosím tě, by několik mých lidí tě cestou provázelo, Řekl: Není třeba; toho jediného jen potřebuji, bych nalezl milost před tvým obličejem, pane můj.', 'Gn 33:16': 'Obrátil se tedy toho dne Esau a bral se cestou, kterou byl přišel, do Seiru.', 'Gn 33:17': 'Jakob pak přišel do Sokotu; vystavěl si tam příbytek, postavil stany a nazval to místo Sokot, to jest „Stany".', 'Gn 33:18': 'Pak se odebral k Salemu, městu Sichemanů, jež jest v zemi Kanaan – když se byl vrátil ze Syrské Mesopotamie – a usadil se u toho města.', 'Gn 33:19': 'Díl pole, kde byl postavil stany, koupil od synů Hemora, otce Sichemova, za sto beránků.', 'Gn 33:20': 'A zřídiv tam oltář, vzýval na něm Boha Israelova, nade vše silného.', 'Gn 34:1': 'Dina, dcera Lima, vyšla (jednou), aby si prohlédla ženy tamního kraje.', 'Gn 34:2': 'Když ji uzřel Sichem, syn Hemora Hevejského, kníže té země, vzplanul k ní láskou. Unesl pannu a spal s ní, znásilniv ji.', 'Gn 34:3': 'Srdce jeho na ní lpělo a když byla smutná, chlácholil ji lichotivými slovy.', 'Gn 34:4': 'Přišel pak k Hemorovi, otci svému, a pravil: Vezmi mi tuto dívku za ženu.', 'Gn 34:5': 'Když se Jakob o tom dověděl, nebyli (právě) jeho synové doma; pásli dobytek. I mlčel, až se vrátili.', 'Gn 34:6': 'Když pak vyšel Hemor, otec Sichemův, aby s Jakobem promluvil,', 'Gn 34:7': 'hle, synové jeho přicházeli s pole. Uslyševše, co se bylo stalo, velmi se rozhněvali, že se dopustil hanebné věci na Israelovi a že spáchal zločin, zneuctiv Jakobovu dceru.', 'Gn 34:8': 'Mluvil tedy k nim Hemor: Srdce Sichema, mého syna, lpí na vaší dceři; dejte mu ji za ženu,', 'Gn 34:9': 'a spojujme se navzájem manželskými sňatky: dávejte své dcery nám a naše si berte.', 'Gn 34:10': 'Přebývejte mezi námi; země jest ve vaší moci, vzdělávejte ji, těžte z ní a vládněte jí.', 'Gn 34:11': 'Také Sichem pravil k otci a bratřím jejím: Kéž naleznu milost před vámi! Cokoliv budete žádati, dám.', 'Gn 34:12': 'Stanovte vysoké snubné a žádejte darů, rád ve všem vyhovím, jen mi tu dívku dejte za ženu.', 'Gn 34:13': 'Synové Jakobovi lstivě odpověděli Sichemovi a jeho otci, zuříce pro zneuctění sestry:', 'Gn 34:14': 'Nemůžeme učiniti, čeho žádáte a nemůžeme dáti své sestry člověku neobřezanému; bylo by to u nás neslušné a hanebné.', 'Gn 34:15': 'Učiniti s vámi smlouvu bude nám možno jen pak, budete-li chtíti býti nám podobni, a bude-li u vás obřezán každý mužský.', 'Gn 34:16': 'Pak budeme dávati a bráti navzájem dcery vaše i naše a přebývati budeme s vámi, takže budeme jeden národ.', 'Gn 34:17': 'Pakli se nebudete chtíti obřezati, vezmeme svou dceru a odejdeme.', 'Gn 34:18': 'Návrh jejich se zalíbil Hemorovi i synu jeho Sichemovi.', 'Gn 34:19': 'A mládenec neváhal ihned vyplniti, co bylo žádáno, neboť miloval velice dívku, a byl nejváženější v domě svého otce.', 'Gn 34:20': 'A všedše do brány města, mluvili, k lidu:', 'Gn 34:21': 'Muži tito jsou lidé pokojní a chtějí, s námi přebývati; nechť vydělávají v naší zemi, ať ji vzdělávají, jeť dlouhá a široká a potřebuje dělníků; jejich dcery budeme si bráti za manželky a své jim dávati.', 'Gn 34:22': 'Něco však překáží tak velikému prospěchu: obřezati podle obyčeje onoho lidu svoje mužské.', 'Gn 34:23': 'Jen jim v tom povolme a majetek jejich, dobytek a všecko, co mají, bude naše, a společně bydlíce budeme jedním národem.', 'Gn 34:24': 'Všichni souhlasili a všichni mužští byli obřezáni.', 'Gn 34:25': 'A hle, třetího dne, když rány nejvíce bolí, dva synové Jakobovi, Simeon a Levi, Dinini bratři, chopivše meče, vtrhli do klidného města a pobili všecky muže.', 'Gn 34:26': 'Usmrtivše též Hemora a Sichema, odvedli z domu Sichemova sestru svou Dinu.', 'Gn 34:27': 'Když vyšli, vypadli též ostatní synové Jakobovi na zabité a vyplenili město, aby pomstili zneuctění.', 'Gn 34:28': 'Ovce jejich, hovězí dobytek, osly a všecko, co bylo v domech i na polích, pobrali,', 'Gn 34:29': 'děti pak a ženy odvedli do zajetí.', 'Gn 34:30': 'Když všecky tyto věci odvážně vykonali, pravil Jakob Simeonovi a Levimu: Zarmoutili jste mě a učinili jste mě nenáviděným u Kananejských a Ferezejských, obyvatelů této země. Nás je málo; oni se spojí a budou mě bíti, až zahlazen budu já i můj dům.', 'Gn 34:31': 'Oni odpověděli: Měli zneužíti naší sestry, jako by byla nevěstkou?', 'Gn 35:1': 'Bůh pravil Jakobovi: Vstaň, odeber se do Betelu a přebývej tam;; učiň též oltář Bohu, jenž se ti zjevil, když jsi utíkal před bratrem Esauem.', 'Gn 35:2': 'Jakob tedy svolav všecek dům, pravil: Odvržte cizí bohy, které u sebe máte, očišťte se a převlecte se.', 'Gn 35:3': 'Vzhůru, pojďme do Betelu, bychom tam učinili oltář Bohu, který mne vyslyšel v den mého soužení a byl mi společníkem na cestě.', 'Gn 35:4': 'Dali mu tedy všecky cizí bohy, které měli, i náušnice, které měli na svých uších, a on je zakopal pod terebintem, nedaleko Sichemu.', 'Gn 35:5': 'Kudy šli, strach Bohem seslaný padal na všecka okolní města, takže se neodvážila odcházejících pronásledovati.', 'Gn 35:6': 'Tak přišel Jakob do Luzy – která jest v zemi Kanaan a má příjmení Betel, – on i všecek jeho lid.', 'Gn 35:7': 'Vzdělav tam oltář, nazval to místo „Dům Boží", neboť tu zjevil se mu Bůh, když před svým bratrem utíkal.', 'Gn 35:8': 'Téhož času zemřela Debora, Rebečina kojná, a pochována byla na úpatí Betelu pod dubem; proto nazváno bylo ono místo „dub pláče".', 'Gn 35:9': 'Bůh pak se ukázal opět Jakobovi – když se byl navrátil ze Syrské Mesopotamie – a požehnal mu', 'Gn 35:10': 'řka: Nebudeš již slouti Jakob, nýbrž Israel bude tvé jméno. Nazval ho tedy Israelem', 'Gn 35:11': 'a řekl mu: Já jsem Bůh všemohoucí. Rostiž a množ se; národové, ano národové národů z tebe budou a králové z krve tvé vzejdou.', 'Gn 35:12': 'Zemi, kterou jsem dal Abrahamovi a Isákovi, dám tobě a tvému potomstvu po tobě.', 'Gn 35:13': 'Poté se Bůh vzdálil.', 'Gn 35:14': 'On pak vztyčil na památku kámen na tom místě, kde Bůh k němu mluvil, obětoval na něm mokré oběti a polil jej olejem.', 'Gn 35:15': 'A pojmenoval místo ono Betel.', 'Gn 35:16': 'Poté odešel odtud a přišel z jara do země, kudy se jde do Efraty. Tu počala Rachel pracovati k porodu.', 'Gn 35:17': 'Následkem těžkého porodu ocitla se v nebezpečí. I řekla jí pomocnice: Neboj se, neboli i tentokráte budeš míti syna.', 'Gn 35:18': 'Když pak bolestí život mizel a smrt již nastávala, nazvala svého syna „Benoni", to jest „Syn mé bolesti". Otec však ho nazval „Benjamin", to jest „Syn pravice".', 'Gn 35:19': 'Umřela tedy Rachel a byla pochována na cestě vedoucí k Efratě, to jest k Betlému.', 'Gn 35:20': 'Nad jejím hrobem vztyčil Jakob pomník. To jest pomník na hrobě Rachelině až do dneška.', 'Gn 35:21': 'Odešed odtud, postavil stany za „Věží stáda".', 'Gn 35:22': 'Když přebýval v této krajině, odešel Ruben a spal s Balou, ženinou svého otce. což nezůstalo Jakoba tajno. Synů Jakobových bylo dvanácte:', 'Gn 35:23': 'Synové Liini: Prvorozenec Ruben, Simeon, Levi, Juda, Issachar a Zabulon.', 'Gn 35:24': 'Synové Rachelini: Josef a Benjamin.', 'Gn 35:25': 'Synové Baly, služebné Racheliny: Dan a Neftali.', 'Gn 35:26': 'Synové Zelfy, služebné Limy: Gad a Aser. To jsou synové Jakobovi, kteří se mu narodili v Syrské Mesopotamii.', 'Gn 35:27': 'Jakob přišel též k svému otci Isákovi do Mambre, do města Arbe, to jest Hebronu, kdež požíval pohostinství Abraham a Isák.', 'Gn 35:28': 'Všech cínů Isákových bylo jedno sto osmdesáte let.', 'Gn 35:29': 'Věkem jsa sešlý, zemřel a přiřazen byl k svému lidu, jsa (již) stařec vysokého věku. Synové jeho Esau a Jakob ho pochovali.', 'Gn 36:1': 'Rody Esaua čili Edoma jsou tyto:', 'Gn 36:2': 'Esau pojal manželky z dcer Kananejských: Adu, dceru Elona Hetského, Oolibamu, dceru Any, dcery Sebeona Hevejského,', 'Gn 36:3': 'a Basematu, dceru Ismaelovu, sestru Nabajotovu.', 'Gn 36:4': 'Ada porodila Elifaza, Basemat Rahuela,', 'Gn 36:5': 'Oolibama pak porodila Jehusa, Ihelona a Kore. To jsou synové Esauovi, kteří se mu narodili v zemi Kanaan.', 'Gn 36:6': 'Nato vzal Esau své ženy, syny i dcery, všecko služebnictvo svého domu, svůj majetek, stáda a všecko, čeho byl mohl nabýti v zemi Kanaanu, a odebral se do jiné země. Tak se odloučil od svého bratra Jakoba.', 'Gn 36:7': 'Byli oba velice bohati, a nemohli pospolu přebývati, ježto země, ve které užívali pohostinství, nestačila jim na množství stád.', 'Gn 36:8': 'Usadil se pak Esau – neboli Edom – na pohoří Seiru.', 'Gn 36:9': 'Rody Esaua, praotce Edomců, na pohoří Seirském', 'Gn 36:10': 'a jména jeho synů jsou tato: Elifaz, syn Ady, ženy Esauovy, a Rahuel, syn» Basematy, ženy téhož.', 'Gn 36:11': 'Synové Elifazovi byli: Teman, Omar, Sefo, Gatam a Kenez;', 'Gn 36:12': 'Tamna pak, ženina Elifaza, syna Esauova, mu porodila Amalecha. To jsou synové Ady, manželky Esauovy.', 'Gn 36:13': 'Synové Rahuelovi byli: Nahat, Zara, Samna a Meza. To byli synové Basematy, ženy Esauovy.', 'Gn 36:14': 'Synové Oolibamy, dcery Any, dcery Sebeonovy, manželky Esauovy – které mu porodila – byli tito: Jehus, Ihelon a Kore.', 'Gn 36:15': 'Knížata synů Esauových jsou tato: Synové Elifaza, Esauova prvorozence: Kníže Teman, kníže Omar, kníže Sefo, kníže Kenez,', 'Gn 36:16': 'kníže Kore, kníže Gatam a kníže Amalech. To jsou synové Elifazovi v zemi Edomu, a to jsou synové Ady.', 'Gn 36:17': 'Synové Rahuela, syna Esauova, jsou: Kníže Nahat, kníže Zara, kníže Samma, kníže Meza. To jsou knížata (pocházející) od Rahuela v Edomsku, a to jsou synové Basematy, ženy Esauovy.', 'Gn 36:18': 'Synové Oolibamy, manželky Esauovy, jsou: Kníže Jehus, kníže Ihelon a kníže Kore. To jsou knížata (pocházející) z Oolibamy, dcery Any, ženy Esauovy.', 'Gn 36:19': 'To jsou synové Esauovi – neboli Edomovi – a to jsou jejich knížata.', 'Gn 36:20': 'Synové pak Seira Horrejského, (původní) obyvatelé té země, jsou: Lotan, Sobal, Sebeon, Ana,', 'Gn 36:21': 'Dison, Eser a Disan. To jsou. knížata Horrejských, synů Seirových v Edomsku.', 'Gn 36:22': 'Synové Lotanovi byli: Hori a Heman. – Sestra Lotanova byla Tamna.', 'Gn 36:23': 'Synové Sobalovi byli: Alvan, Manahat, Ebal, Sefo a Onam.', 'Gn 36:24': 'Synové Sebeonovi byli: Aja a Ana. To jest ten Ana, jenž nalezl teplé vody na poušti, když pásl osly svého otce Sebeona;', 'Gn 36:25': 'měl pak syna Disona a dceru Oolibamu.', 'Gn 36:26': 'Synové Disonovi byli: Hamdan, Eseban, Jetram a Gharan.', 'Gn 36:27': 'Synové Eserovi byli: Balaan, Zavan a Akan.', 'Gn 36:28': 'Disan pak měl syny: Husa a Arama.', 'Gn 36:29': 'Knížata Horrejských jsou tato: Kníže Lotan, kníže Sobal, kníže Sebeon, kníže Ana,', 'Gn 36:30': 'kníže Dison, kníže Eser a kníže Disan. To jsou knížata Horrejských, která panovala v zemi Seir.', 'Gn 36:31': 'Králové, kteří panovali v Edomsku, dříve než měli krále synové Israelovi, byli tito:', 'Gn 36:32': 'Bela, syn Beorův; sídlo jeho slulo Denaba.', 'Gn 36:33': 'Když Bela zemřel, kraloval místo něho Jobab, syn Zary z Bosry.', 'Gn 36:34': 'Po smrti Jobabově stal se králem místo něho Husam ze země Temanské.', 'Gn 36:35': 'Když i ten zemřel, panoval místo něho Adad, syn Badadův, jenž porazil Madiany v zemi Moabské; jeho sídlo slulo Avit.', 'Gn 36:36': 'Po smrti Adadově nastoupil na jeho místo Semla z Masreky.', 'Gn 36:37': 'Když i ten zemřel, stal se místo něho králem Saul od řeky Rohobot.', 'Gn 36:38': 'Po jeho smrti následoval v království Balanan, syn Achoborův.', 'Gn 36:39': 'Když i ten zemřel, nastoupil na jeho místo Adar; sídlo jeho slulo Fau; a manželka jeho slula Meetabel, dcera Matredy, dcery Mezaabovy.', 'Gn 36:40': 'Jména knížat Esauových podle jejich rodů, sídel a jmen jsou tato: Kníže Tamna, kníže Alva, kníže Jetet,', 'Gn 36:41': 'kníže Oolibama, kníže Ela, kníže Finon,', 'Gn 36:42': 'kníže Kenez, kníže Teman, kníže Mabsar,', 'Gn 36:43': 'kníže Magddel a kníže Hiram. To jsou knížata Edomců bydlící ve svých územích, to jest Esau, praotec Edomců.', 'Gn 37:1': 'Přebýval tedy Jakob v zemi Kanaan, kde požíval pohostinství jeho otec.', 'Gn 37:2': 'Dějiny jeho jsou tyto: Josef, když mu bylo šestnácte let – byl tedy ještě chlapcem – pásal stáda s bratřími. Jednou byl se syny Bály a Zelfy, otcových žen. I obžaloval bratry své u otce z velmi" zlého hříchu.', 'Gn 37:3': 'Israel miloval Josefa nade všecky své syny, poněvadž ho zplodil ve stáří; i dal mu udělati pestrobarevnou suknici.', 'Gn 37:4': 'Bratři jeho vidouce, že otec raději ho má nežli všecky ostatní, pojali k němu nenávist, že nemohli k němu ani laskavého slova promluviti.', 'Gn 37:5': 'Jednou měl Josef sen a vyprávěl jej svým bratřím; to bylo příčinou ještě větší nenávisti.', 'Gn 37:6': 'Pravil jim: Slyšte sen, který jsem měl.', 'Gn 37:7': 'Zdálo se mi, že jsme vázali snopy na poli; můj snop povstal a stál, vaše pak snopy stály kolem dokola a klaněly se mu.', 'Gn 37:8': 'Bratři jeho odpověděli: Budeš snad naším králem, či budeme poddáni tvé vládě? Tento sen a řeči tedy závist a zášť ještě více roznítily.', 'Gn 37:9': 'Měl ještě jiný sen. Vypravoval jej bratřím takto: Zdálo se mi, kterak slunce, měsíc a jedenácte hvězd se mi klaní.', 'Gn 37:10': 'Když to otci a bratřím vypravoval, domlouval mu otec řka: Co znamená tento sen, který jsi měl? Budu snad já, matka tvá a bratři tvoji až k zemi přeď tebou se skláněti?', 'Gn 37:11': 'Záviděli mu tedy jeho bratři, otec však mlčky o věci přemýšlel.', 'Gn 37:12': 'Když jednou bratři jeho, pasouce otcova stáda, zdržovali se v Sichemu,', 'Gn 37:13': 'pravil mu Israel: Bratři tvoji pasou ovce v Sichemu; pojď, pošlu tě k nim. Když on odpověděl:', 'Gn 37:14': '„Tu jsem," pravil mu: Jdi a viz, mají-li se bratři tvoji i stáda ve všem dobře, a oznam mi, co se děje. Jsa vyslán z údolí Hebronskélio, přišel do Sichemu.', 'Gn 37:15': 'Muž (jeden), který ho potkal, když bloudil po polích, tázal se ho, co hledá.', 'Gn 37:16': 'On odpověděl: Bratry své hledám, pověz mi. kde pasou stáda.', 'Gn 37:17': 'I pravil mu ten muž: Odešli s tohoto místa, slyšel jsem však, že pravili: „Pojďme do Dotainu." Šel tedy Josef za svými bratry a našel je v Dotainu.', 'Gn 37:18': 'Když ho z daleka uzřeli, dříve než k nim došel, zamýšleli ho zabíti.', 'Gn 37:19': 'Mluvili mezi sebou: Hle, snář přichází,', 'Gn 37:20': 'pojďme, usmrťme ho a hoďme do staré cisterny, a pak řekneme: „Divoká šelma ho pohltila." Pak se ukáže, co mu prospějí jeho sny.', 'Gn 37:21': 'Uslyšev to Ruben umínil si vysvoboditi ho z jejich rukou řka:', 'Gn 37:22': 'Nezabíjejte ho a neprolévejte krve, ale hoďte ho do této cisterny, která jest na poušti; zachovejte tak ruce své čisté.', 'Gn 37:23': 'To pravil, poněvadž ho chtěl vysvoboditi z jejich rukou a vrátit otci.', 'Gn 37:24': 'Hned tedy, jak přišel k bratřím, svlékli ho z pestrobarevné sukně, dlouhé až po paty, a spustili ho do staré cisterny, která neměla vody.', 'Gn 37:25': 'Posadivše se pak, aby pojedli, uzřeli ismaelské kočovníky, kteří přicházeli z Galaadu, a jejich velbloudy, nesoucí vonidla, kadidlo a ladanum do Egypta.', 'Gn 37:26': 'I pravil Juda svým bratřím: Co nám prospěje, usmrtíme-li svého bratra a zatajíme-li jeho vraždu?', 'Gn 37:27': 'Raději ho prodejme Ismaelovcům; tak aspoň neposkvrníme si rukou; jeť on přece bratr náš a krev naše. Bratři s jeho řečí souhlasili.', 'Gn 37:28': 'Když tedy madiánští kupci šli tamtudy, vytáhli ho z cisterny a prodali Ismaelovcům za dvacet stříbrných; ti ho odvedli do Egypta.', 'Gn 37:29': 'Když se Ruben navrátil k cisterně a nenalezl (tam) chlapce,', 'Gn 37:30': 'roztrhl roucho své a jda k bratřím, pravil: Chlapce nevidět a já – kam půjdu?', 'Gn 37:31': 'Oni pak vzali jeho suknici, smočili ji v krvi zabitého kozelce', 'Gn 37:32': 'a poslali ji otci se vzkazem: To jsme nalezli; pohleď, není-li to suknice tvého syna.', 'Gn 37:33': 'Otec ji poznal a řekl: Suknice mého syna to jest; zvíře velmi zlé ho roztrhalo, šelma Josefa pohltila.', 'Gn 37:34': 'A roztrhnuv roucho, oblékl se v žínici a dlouho oplakával svého syna.', 'Gn 37:35': 'Když se shromáždily všecky děti jeho, aby zmírnily otcovu bolest, nechtěl se dáti potěšiti, nýbrž řekl: Bolestí sestoupím k svému synu do hrobu. A plakal bez ustání.', 'Gn 37:36': 'Madianové prodali Josefa v Egyptě Putifarovi, dvořenínu faraónovu, veliteli osobní stráže.', 'Gn 38:1': 'Téhož času vzdáliv se Juda od svých bratří, ubytoval se u (jednoho) Odollamana, jemuž jméno Hiram.', 'Gn 38:2': 'Tam uzřel dceru jednoho Kanaance, jménem Sue, a pojav ji za ženu, vešel k ní.', 'Gn 38:3': 'Ona počala, porodila syna a pojmenovala ho Her.', 'Gn 38:4': 'A opět počavši nazvala narozeného syna Onan.', 'Gn 38:5': 'Třetího syna nazvala Sela. Potom přestala již roditi.', 'Gn 38:6': 'Svému prvorozenému Herovi dal Juda manželku jménem Tamar.', 'Gn 38:7': 'Her, Judův prvorozenec, byl nešlechetný v očích Hospodinových, pročež byl od něho usmrcen.', 'Gn 38:8': 'Řekl tedy Juda k svému synu Onanovi: Vejdi k ženě svého bratra a spoj se s ní, abys vzbudil potomstvo svému bratru.', 'Gn 38:9': 'On věda, že by narození synové nebyli jeho, vcházeje k manželce svého bratra, vyléval símě na zemi, aby se na jméno bratrovo děti nerodily.', 'Gn 38:10': 'Za tuto ohavnou věc Hospodin ho usmrtil.', 'Gn 38:11': 'Proto pravil Juda ke své snaše Tamaře: Zůstaň vdovou v domě svého otce, dokud nedoroste Sela, můj syn; bálť se, aby on též neumřel jako jeho bratři. Ona odešla a přebývala v domě otcově.', 'Gn 38:12': 'Když pak uplynulo mnoho dní, zemřela dcera Sueova, manželka Judova. Ten po smutku opět se uklidniv, odebíral se do Tamnasu k postřihačům svých ovec, on a Odollaman Hiras, jeho ovčák.', 'Gn 38:13': 'Když bylo oznámeno Tamaře, že tchán její ubírá se do Tamnasu ke stříhání ovec,', 'Gn 38:14': 'odloživši vdovské šaty, vzala závoj, oděla se a posadila se na rozcestí, kudy se jde do Tamnasu. To (činila) proto, že Sela (již sice) dorostl, ale nedostala ho za manžela.', 'Gn 38:15': 'Spatřiv ji Juda myslil, že je to nevěstka; bylať zakryla svou tvář, aby nebyla poznána.', 'Gn 38:16': 'Přistoupiv k ní pravil: Dovol mi, abych se s tebou sešel. – Nevědělť, že je to jeho snacha. – Když ona odpověděla: „Co mi dáš, abys směl obcovati se mnou?"', 'Gn 38:17': 'řekl: Pošlu ti z (mých) stád kozelce. Když pak opět pravila: „Strpím, co chceš, dáš-li mi zástavu až do doby, kdy pošleš, co slibuješ,"', 'Gn 38:18': 'Juda pravil: Co chceš, abych. ti dal v zástavu? Odpověděla: „Svůj prsten, náramek a hůl, kterou máš v ruce." Po tomto jednom obcování, z něhož žena ta počala,', 'Gn 38:19': 'vstala a odešla. Odloživši roucho, oblékla se zase v šaty vdovské.', 'Gn 38:20': 'Poslal pak Juda kozelce po svém pastýři Odollamanu, aby dostal zpět zástavu, kterou byl ženě dal. Když jí ovčák nenalezl,', 'Gn 38:21': 'tázal se lidí onoho místa: Kde je ta žena, která seděla na rozcestí? Když všichni odpověděli: „Na tom místě žádná nevěstka neseděla,"', 'Gn 38:22': 'vrátil se k Judovi a řekl mu: Nenalezl jsem. jí a lidé onoho místa mi pravili, že tam nikdy nevěstka neseděla.', 'Gn 38:23': 'Tu pravil Juda: Ať si to nechá, aspoň nás nemůže viniti z věrolomnosti; já jsem poslal kozelce, kterého jsem slíbil, avšak ty jsi jí nenalezl.', 'Gn 38:24': 'Po třech měsících, hle, oznámili Judovi řkouce: Tamar, tvá snacha, smilnila; jeť patrno, že jí život roste. Tu řekl Juda: Vyveďte ji, ať jest upálena.', 'Gn 38:25': 'Když byla vedena, by trest byl vykonán, vzkázala svému tchánu: Počala jsem z muže, jehož jsou tyto věci; viz, čí je prsten, náramek a hůl (tato).', 'Gn 38:26': 'Juda poznav dary, pravil: Spravedlivější jest ona, než já; nedalť jsem ji Selovi, svému synu. – Více však jí nepoznal.', 'Gn 38:27': 'Když nastala doba porodu, ukázala se dvojčata v jejím životě. A když se již nemluvňátka rodila, vystrčil jeden ruku, na niž porodní pomocnice uvázala červenou nitku, řkouc:', 'Gn 38:28': 'Tento vyjde první.', 'Gn 38:29': 'On však vztáhl ruku zpět a vyšel druhý. Tu pravila žena: Proč se mázdřice protrhla pro tebe? Proto ho nazvala Fares.', 'Gn 38:30': 'Potom vyšel jeho bratr, na jehož ruce byla červená nitka; toho nazvala Zara.', 'Gn 39:1': 'Josef tedy odveden byl do Egypta; tam ho koupil od Ismaelských, kteří ho přivedli, Putifar, dvořenín faraónův, velitel osobní stráže, Egypťan.', 'Gn 39:2': 'Hospodin byl s ním, takže všecko konal se zdarem.', 'Gn 39:3': 'Pán, v jehož domě bydlil, věděl velmi dobře, že Hospodin jest s ním, že všecko, cokoliv činí, jeho ruka řídi.', 'Gn 39:4': 'Nalezl tedy Josef milost před svým pánem, jenž učinil ho svým služebníkem, ustanovil ho nade vším, takže spravoval nejen svěřený dům, nýbrž všecko, co mu bylo dáno na starost', 'Gn 39:5': 'Hospodin žehnal domu Egypťanovu pro Josefa a rozmnožoval všecek jeho majetek jak doma tak na poli. (Pán jeho)', 'Gn 39:6': 'nestaral se o nic než o jídlo, jehož požíval. Josef byl krásné tváře a sličného vzezření.', 'Gn 39:7': 'Po delší době upřela Putifarova paní zraky své na něho a pravila: Spi se mnou.', 'Gn 39:8': 'On však nesvolil k nešlechetnému skutku, (nýbrž) pravil jí: Hle, pán můj všecky věci mi odevzdav, nestará se o to, co má doma;', 'Gn 39:9': 'nic není, co by nebylo v mé moci, nebo co by nebyl mně odevzdal, kromě tebe, která jsi jeho manželkou. Kterak bych tedy mohl tak zlou věc učinili a hřešiti proti Bohu svému?', 'Gn 39:10': 'Takovými řečmi den co den žena obtěžovala jinocha, on však cizoložství odpíral. – ', 'Gn 39:11': 'Jednoho dne vešel Josef do domu a konal beze svědků jakousi práci.', 'Gn 39:12': 'Tu ona chopivši se spodního okraje jeho šatu, řekla: Spi se mnou. On však nechav plášť v její ruce, utekl ven.', 'Gn 39:13': 'Když žena viděla roucho ve svých rukou a že jest pohaněna,', 'Gn 39:14': 'svolala lidi svého domu a řekla: Hle, manžel uvedl muže hebrejského, aby s námi skotačil. Přišel ke mně, aby se se mnou sešel. Když jsem však já vzkřikla', 'Gn 39:15': 'a on uslyšel můj hlas, pustil plášť, za který jsem ho držela, a utekl ven.', 'Gn 39:16': 'Na důkaz pravdy podržela tedy plášť a ukázala jej manželu, když se vrátil domů,', 'Gn 39:17': 'řkouc: Služebník hebrejský, kterého jsi přivedl, přišel ke mně, chtěje se mnou si laškovati;', 'Gn 39:18': 'když slyšel, že křičím, nechal plášť, který jsem držela, a utekl ven.', 'Gn 39:19': 'Pán uslyšev to a důvěřuje příliš slovům manželčiným, nadmíru se rozhněval', 'Gn 39:20': 'a dal Josefa vsaditi do žaláře, kde byli ve vazbě královi vězni. Tam byl zavřen.', 'Gn 39:21': 'Hospodin však byl s Josefem a slitovav se nad ním, získal mu milost u správce žaláře.', 'Gn 39:22': 'Ten mu dal do moci všecky vězně, kteří byli ve vězení chováni; cokoli se (tam) dalo, podléhalo jeho nařízení. Všecko mu svěřiv (sám)', 'Gn 39:23': 'o nic se nestaral, neboť Hospodin byl s ním a všecky jeho činy řídil.', 'Gn 40:1': 'Po těchto událostech dva dvořenínové egyptského krále, číšník a pekař, provinili se proti svému pánu.', 'Gn 40:2': 'I rozhněval se na ně farao – jeden totiž byl nad číšníky a druhý nad pekaři – ', 'Gn 40:3': 'a vsadil je do žaláře velitele osobní stráže, v němž byl uvězněn též Josef. – ', 'Gn 40:4': 'Správce žaláře svěřil je Josefovi, jenž je též obsluhoval. Po nějaké době, co již byli držáni ve vazbě,', 'Gn 40:5': 'měl každý z nich jedné noci sen, jehož význam byl každému přiměřený.', 'Gn 40:6': 'Když k nim ráno Josef přišel a uzřel je smutné,', 'Gn 40:7': 'tázal se jich: Proč je dnes tvář vaše smutnější než obyčejně?', 'Gn 40:8': 'Oni odpověděli: Měli jsme sen a není, kdo by nám jej vyložil. Tu jim Josef řekl: Vykládati přísluší Bohu. Povězte mi, co se vám zdálo.', 'Gn 40:9': 'První vypravoval nejvyšší číšník svůj sen: Viděl jsem před sebou vinný kmen,', 'Gn 40:10': 'který měl tři ratolesti. Znenáhla vyrůstaly pupence, pak květy, načež zrály hrozny.', 'Gn 40:11': 'Číši faraonovu měl jsem v ruce, bral jsem tedy hrozny a lisoval jsem je do číše, kterou jsem držel a podával faraonovi.', 'Gn 40:12': 'Josef odpověděl: Význam snu je tento: Tři ratolesti znamenají ještě tři dny.', 'Gn 40:13': 'Po nich rozpomene se farao tvých služeb a uvede tě do dřívějšího postavení, že mu zase budeš podle svého úřadu podávati číše, jak jsi činíval dříve.', 'Gn 40:14': 'Vzpomeň si jen na mne, až se budeš míti dobře, a prokaž mi milost, že se přimluvíš za mne u faraona, aby mě vyvedl z tohoto žaláře;', 'Gn 40:15': 'jsemť tajně uloupen ze země hebrejské a zde nevinně uvězněn.', 'Gn 40:16': 'Nejvyšší pekař vida, jak důmyslně sen vyložil, pravil: Také já jsem měl sen. Tři koše mouky jsem měl na hlavě.', 'Gn 40:17': 'V jednom koši, který byl nejvýše, nesl jsem všecky pekařské výrobky a ptáci z toho jedli.', 'Gn 40:18': 'Josef odpověděl: Význam snu jest tento: Tři koše znamenají ještě tři dny.', 'Gn 40:19': 'Po nich odejme ti farao hlavu, pověsí tě na kůl a ptáci budou trhati tvé maso.', 'Gn 40:20': 'Třetího dne nato byly faraonovy narozeniny. Při velikých hodech, které učinil svým služebníkům, vzpomněl si na nejvyššího číšníka a pekaře.', 'Gn 40:21': 'Prvého uvedl zase na své místo, aby mu podával číše,', 'Gn 40:22': 'druhého pak dal pověsiti na šibenici, takže správnost vykladačova se potvrdila.', 'Gn 40:23': 'Avšak nejvyšší číšník, když se měl dobře, zapomněl na svého vykladače.', 'Gn 41:1': 'Po dvou letech měl farao sen. Zdálo se mu, že stojí u řeky.', 'Gn 41:2': 'Z té vystoupilo sedm pěkných a velmi tučných krav a pásly se na zavlažených lučinách.', 'Gn 41:3': 'Potom se vynořilo z řeky jiných sedm krav, ošklivých a vyhublých. Pásly se na samém břehu řeky na místech zelených,', 'Gn 41:4': 'a pohltily ty, které byly neobyčejně pěkné a masité. Farao procitl', 'Gn 41:5': 'a když opět usnul, měl druhý sen. Sedm plných a krásných klasů vyrostlo na jednom stéblu.', 'Gn 41:6': 'Potom vyrostlo tolikéž klasů jiných, slaboučkých a žhoucím větrem zkažených;', 'Gn 41:7': 'ty pohltily první (klasy) se vší jejich krásou. Tu se farao ze spánku probudil,', 'Gn 41:8': 'a když nastalo jitro, všecek ustrašen poslal pro všecky egyptské hadače a pro všecky mudrce. Povolav jich, vypravoval jim sen, avšak nebylo nikoho, kdo by jej mohl vyložiti.', 'Gn 41:9': 'Tu teprv rozpomněl se nejvyšší číšník a řekl: Připomínám svoje provinění.', 'Gn 41:10': 'Král rozhněvav se na své služebníky, dal mě a nejvyššího pekaře vsaditi do žaláře velitele osobní stráže.', 'Gn 41:11': 'Tam měl každý z nás jedné noci sen, který nám předpověděl budoucí věci.', 'Gn 41:12': 'Byl tam hebrejský mládenec, služebník téhož velitele osobní stráže; tomu jsme vypravovali sny', 'Gn 41:13': 'a uslyšeli jsme, co nám později skutečnost potvrdila. Neboť já jsem byl zase uveden do svého úřadu a onen pověšen byl na kůl.', 'Gn 41:14': 'Tu hned na králův rozkaz vyvedli Josefa ze žaláře, ostříhali ho, převlékli a přivedli před krále.', 'Gn 41:15': 'Král mu pravil: Měl jsem sny, a není nikoho, kdo by mi je vyložil. Slyšel jsem však, že ty velmi důmyslně umíš je vykládati.', 'Gn 41:16': 'Josef odpověděl: Ne já, ale Bůh dá faraonovi příznivou odpověď.', 'Gn 41:17': 'Vypravoval tedy farao, co se mu zdálo: Zdálo se mi, že jsem stál na břehu řeky!.', 'Gn 41:18': 'Tu vystoupilo z řeky sedm přepěkných a masitých krav a pasouce se na zavlažených lučinách škubaly zelenou trávu.', 'Gn 41:19': 'A hle, po nich vystoupilo jiných sedm krav tak ošklivých a tak hubených, že jsem nikdy takových v Egyptě neviděl.', 'Gn 41:20': 'Když tyto pohltily ony prvé a sežraly je,', 'Gn 41:21': 'nic tím neztloustly; zůstaly ošklivé a hubené jako dříve. Tu jsem procitl, a opět spánkem byv přemožen', 'Gn 41:22': 'měl jsem tento sen: Sedm plných a překrásných klasů vyrostlo na jednom stéblu.', 'Gn 41:23': 'Po nich vyrostlo ze stébla jiných sedm klasů slabounkých a žhoucím větrem zkažených,', 'Gn 41:24': 'a ty pohltily první klasy i s krásou jejich. Vypravoval jsem sen hadačům, avšak není žádného, kdo by jej mohl vyložiti.', 'Gn 41:25': 'Josef odpověděl: Sny královy jsou téhož významu. Bůh ukázal faraonovi, co hodlá učiniti.', 'Gn 41:26': 'Sedm pěkných krav a sedm plných klasů znamená sedm roků úrody; oboje má týž význam.', 'Gn 41:27': 'Sedm pak krav suchých a hubených, které po nich vystoupily, a sedm klasů žhoucím větrem zničených znamená sedm roků budoucího hladu.', 'Gn 41:28': 'Tato (léta) půjdou po sobě v tomto postupu:', 'Gn 41:29': 'Hle, přijde sedm let veliké úrody po celém Egyptě;', 'Gn 41:30': 'po nich přijde sedm let jiných takové neúrody, že se zapomene na všecek předchozí nadbytek. Neboť hlad bude hubiti celou zemi', 'Gn 41:31': 'a veliká úroda bude strávena velikým nedostatkem.', 'Gn 41:32': 'Že se ti pak totéž dvakráte zdálo, to znamená, že jistě se stane, co Bůh praví, a že se to vyplní hodně brzy.', 'Gn 41:33': 'Nyní tedy postarejž se král o muže moudrého a přičinlivého a ustanoviž ho nad Egyptem;', 'Gn 41:34': 'ten ať ustanoví úředníky nad jednotlivými kraji a pátý díl plodin po sedm let úrody,', 'Gn 41:35': 'která hned již nastane, ať ukládají do sýpek; a všecko obilí ať se skládá a chová po městech ve jménu faraónově.', 'Gn 41:36': 'Tak se bude schraňovati na sedm let budoucího hladu, který dolehne na Egypt, a tak nebude země nedostatkem zhubena.', 'Gn 41:37': 'Rada tato zalíbila se faraonovi a všem jeho služebníkům.', 'Gn 41:38': 'I pravil jim: Bude nám možno nalézti muže plného ducha Božího, jako je tento?', 'Gn 41:39': 'Řekl pak Josefovi: Poněvadž ti Bůh všecko ukázal, co jsi mluvil, bude mi možno někoho nalézti, kdo jest moudřejší než ty nebo kdo by se tobě aspoň vyrovnal?', 'Gn 41:40': 'Ty budeš nad mým domem, a rozkazů tvých úst všecek národ bude poslušen; pouze královským trůnem tě budu převyšovati.', 'Gn 41:41': 'A opět pravil farao Josefovi: Hle, ustanovuji tě nad celým Egyptem.', 'Gn 41:42': 'A vzav prsten s ruky své dal mu jej na ruku; oblékl ho v kmentové roucho a kolem hrdla mu zavěsil zlatý řetěz.', 'Gn 41:43': 'Pak mu kázal vystoupiti na svůj druhý vůz a dal hlasateli provolávati, aby všichni před ním skláněli kolena a věděli, že jest ustanoven nad celým Egyptem.', 'Gn 41:44': 'Opět pak pravil král Josefovi: Já jsem farao; bez tvé vůle nikdo nesmí hnouti rukou ani nohou po všem Egyptě.', 'Gn 41:45': 'A změnil mu jméno nazvav ho jazykem egyptským „Spasitelem světa". Dal mu též za manželku Asenet, dceru Putifara, kněze heliopolského. Vydal se tedy Josef do Egypta – ', 'Gn 41:46': 'třicet let mu bylo, když stál před králem faraonem – a obcházel všecky jeho kraje.', 'Gn 41:47': 'I nastala úroda sedmi let. Obilí bylo vázáno do snopů, sváženo do egyptských sýpek,', 'Gn 41:48': 'a všecek přebytek plodin byl po městech ukládán.', 'Gn 41:49': 'Byla pak toliká hojnost obilí, že se rovnala písku moře a pro množství ani změřena býti nemohla.', 'Gn 41:50': 'Než nastal hlad, narodili se Josefovi dva synové; porodila mu je Asenet, dcera Putifara, kněze heliopolského.', 'Gn 41:51': 'Prvorozeného pojmenoval Manasses řka: Bůh dal mi zapomenouti na všecky mé těžkosti i na dům mého otce.', 'Gn 41:52': 'Druhého nazval Efraim řka: Bůh dal mí vzrůsti v zemi mé chudoby.', 'Gn 41:53': 'Když pominulo sedm let úrody v Egyptě,', 'Gn 41:54': 'přicházelo sedm let neúrody, jak byl Josef předpověděl. V celém světě rozmohl se hlad, v celém Egyptě vsak bylo chleba.', 'Gn 41:55': 'Když pak i Egypt začal lačněti, volal lid k faraónovi o pokrm. On jim odpověděl: Jděte k Josefovi a cokoli vám řekne, učiňte.', 'Gn 41:56': 'Když pak hladu každodenně po vší zemi přibývalo, otevřel Josef všecky sýpky a prodával Egypťanům – neboť hlad tísnil též je.', 'Gn 41:57': 'A přicházely všecky země do Egypta nakoupit obilí, aby (tak) kruté bídě bránily.', 'Gn 42:1': 'Také Jakob uslyšev, že v Egyptě prodávají potraviny, pravil synům svým: Proč otálíte?', 'Gn 42:2': 'Slyšel jsem, že v Egyptě prodávají obilí; jděte tam a kupte nám, čeho potřebujeme, bychom se mohli uživiti a nezahynuli hladem.', 'Gn 42:3': 'Vydalo se tedy deset bratří Josefových na cestu dolů do Egypta, aby nakoupili obilí.', 'Gn 42:4': 'Benjamina však zadržel Jakob doma, řka jeho bratřím: Aby se mu snad na cestě něco zlého nepřihodilo.', 'Gn 42:5': 'Přišli tedy do Egypta s jinými, kteří tam přibyli, aby nakoupili. – V zemi Kanaan byl totiž hlad.', 'Gn 42:6': 'Josef byl v Egyptě vladařem a z jeho dovolení bylo prodáváno lidem obilí. Když mu bratří učinili poklonu,', 'Gn 42:7': 'poznal je, ale velmi přísně, jako cizince je oslovil, tázaje se jich: Odkud přicházíte? Odpověděli: (Přicházíme) z Kanaanu, bychom nakoupili životních potřeb.', 'Gn 42:8': 'Ačkoliv on bratry poznal, přece nebyl od nich poznán.', 'Gn 42:9': 'Vzpomenuv si na sny, které kdysi měl, pravil jim: Vyzvědači jste; přišli jste, abyste viděli, kde má země nechráněná místa.', 'Gn 42:10': 'Oni řekli: Nikoliv, pane; služebníci tvoji přišli, by nakoupili potravin.', 'Gn 42:11': 'Všichni jsme synové jednoho muže; s úmysly pokojnými přicházíme; služebníci tvoji nezamýšlejí nic zlého.', 'Gn 42:12': 'On jim odpověděl: Jinak se má věc; přišli jste vyhledati místa, kde země není chráněna.', 'Gn 42:13': 'Oni však pokračovali; „Dvanáct jest nás bratří, tvých služebníků, synů jednoho muže v Kanaanu; nejmladší jest u otce, druhý není na živu."', 'Gn 42:14': '„Tak jest tomu, jak jsem pravil; vyzvědači jste.', 'Gn 42:15': 'A teď vás zkusím. Při zdraví faraonově! Neodejdete odtud, dokud nepřijde nejmladší váš bratr!', 'Gn 42:16': 'Pošlete jednoho ze sebe pro něho; vy pak zůstanete ve vazbě, dokud se nedokáže, je-li pravda, co jste pravili, či lež; jinak – při zdraví faraonově – jste vyzvědači." – ', 'Gn 42:17': 'Pak je dal na tři dny vsaditi do žaláře.', 'Gn 42:18': 'Třetího dne je kázal ze žaláře vyvésti a pravil: Učiňte, co pravím, a budete živi; neboť bojím se Boha.', 'Gn 42:19': 'Jste-li pokojní, budiž jeden váš bratr držen v žaláři; vy pak jděte, doneste domů obilí, které jste koupili,', 'Gn 42:20': 'a přiveďte ke mně nejmladšího bratra svého, bych mohl zkusiti vaše výpovědi a lak abyste nezemřeli. – Učinili, jak byl rozkázal.', 'Gn 42:21': 'Pravili si pak: Zaslouženě toto trpíme, neboť jsme se provinili proti svému bratru; viděli jsme utrpení jeho duše, když nás prosil, a nevyslyšeli jsme ho. Proto nás stihlo toto soužení.', 'Gn 42:22': 'Jeden z nich, totiž Ruben, pravil: Vždyť jsem vám pravil: „Neprohřešujte se proti jinochu." Ale vy jste mne neposlechli. Hle, (nyní) se vymáhá jeho krev (na nás). – ', 'Gn 42:23': 'Netušili, že jim Josef rozumí, poněvadž s nimi mluvil skrze tlumočníka. – ', 'Gn 42:24': 'Josef se poněkud odvrátil a plakal; a opět se vrátiv rozmlouval s nimi. – ', 'Gn 42:25': 'Nato dal před nimi Simeona vzíti a svázati. Služebníkům pak nařídil, by jim naplnili pytle obilím, peníze však aby vložili každému z nich do jeho pytle a nad to aby jim dali potravin na cestu. Oni tak učinili.', 'Gn 42:26': 'Bratři tedy vezouce obilí na svých oslech brali se odtud.', 'Gn 42:27': 'Když jeden (z nich) na místě, kde přenocovali, rozvázal pytel, aby nakrmil soumara, uzřel navrchu v pytli peníze.', 'Gn 42:28': 'I řekl svým bratřím: Vrátili mi peníze, hle, jsou v pytli. V úžasu a zděšení pravili vespolek: Co nám to Bůh učinil?', 'Gn 42:29': 'Když přišli do Kanaanu k otci svému Jakobovi, vypravovali mu všecko, co se jim bylo přihodilo řkouce:', 'Gn 42:30': 'Pán té země přísně s námi mluvil a pokládal nás za vyzvědače.', 'Gn 42:31': 'Odpověděli jsme mu: „Jsme pokojní lidé, a nemáme žádných úskočných záměrů.', 'Gn 42:32': 'Dvanáct jest nás bratrů zplozených od jednoho otce; jednoho již není, nejmladší jest u otce v Kanaanu."', 'Gn 42:33': 'On nám řekl: „Zkusím, jste-li pokojní lidé, takto: Jednoho svého bratra zanechte u mne, naberte potravin pro své rodiny, odejděte', 'Gn 42:34': 'a přiveďte mi svého nejmladšího bratra, bych se přesvědčil, že nejste vyzvědači, abyste nazpět mohli dostati toho z vězení a pak abyste měli volnost po libosti nakoupili."', 'Gn 42:35': 'Když po těchto řečech vysýpali obilí, nalezl každý u vrchu pytle zavázané peníze. Když všichni stejně trnuli,', 'Gn 42:36': 'pravil otec Jakob: Připravíte mne o děti. Josefa již není, Simeon jest ve vězení a Benjamina chcete (mi) odvésti; všecko toto neštěstí dopadá na mne.', 'Gn 42:37': 'Odpověděl Ruben: Dva syny mé usmrť, nepřivedu-li ti ho zpět; odevzdej mi ho do moci a já li ho navrátím.', 'Gn 42:38': 'On však pravil: Nepůjde syn můj s vámi dolů. Bratr jeho jest mrtev, takže zůstal sám; kdyby ho stihlo nějaké neštěstí v zemi, do níž půjdete, přivedli byste zármutkem šediny mé do hrobu.', 'Gn 43:1': 'Zatím hlad všecku zemi tuze tísnil.', 'Gn 43:2': 'Když došly potraviny, které byli z Egypta přinesli, pravil Jakob svým synům: Jděte zase a nakupte nám něco potravin.', 'Gn 43:3': 'Juda odpověděl: Onen muž dokládaje se přísahou nám prohlásil toto: „Neuzříte mé tváře, nepřivedete-li s sebou svého nejmladšího bratra."', 'Gn 43:4': 'Chceš-li ho tedy s námi poslati, půjdeme pospolu a nakoupíme, čeho je ti třeba.', 'Gn 43:5': 'Pakli nechceš, nepůjdeme; neboť muž ten, jak jsme kolikráte již pravili, vyjádřil se k nám řka: „Neuzříte mé tváře bez vašeho nejmladšího bratra."', 'Gn 43:6': 'Israel jim řekl: Jednali jste k mému neštěstí, když jste prozradili, že máte ještě jiného bratra.', 'Gn 43:7': 'Oni však se omlouvali: Ten člověk se nás tázal po pořádku na nás původ; zdali jest otec živ, máme-li bratra, a my jsme mu odpovídali po pořádku dle toho, co vyzvídal. Mohli jsme věděti, že nám řekne: „Přiveďte s sebou svého bratra?"', 'Gn 43:8': 'Tu pravil Juda svému otci: Pošli chlapce se mnou, bychom mohli jíti a zachovati život, abychom nezahynuli sami i děti naše.', 'Gn 43:9': 'Já za chlapce ručím; z ruky mé ho žádej; nepřivedu-li ti ho zpět a neodevzdám ti ho zase, budu navždy vinen hříchem proti tobě.', 'Gn 43:10': 'Kdyby se bylo neodkládalo, byli bychom již po druhé se vrátili.', 'Gn 43:11': 'Pravil jim tedy Israel, jejich otec: Musí-li tak býti, učiňte, jak myslíte. Naberte do pytlů nejlepších plodin (naší) země a doneste muži tomu dary, něco kadidla, medu, balsámu, ladanu a něco z terebintů a mandloňů.', 'Gn 43:12': 'Vezměte také dvojnásobnou částku peněz; ty, které jste nalezli v pytlích, doneste zpět, snad se stal omyl.', 'Gn 43:13': 'Vezměte též bratra svého a jděte k muži tomu.', 'Gn 43:14': 'Všemohoucí můj Bůh vám ho nakloň, aby poslal zpět s vámi bratra vašeho, jehož vězní, i tohoto Benjamina; já pak budu opuštěný, jako bezdětný.', 'Gn 43:15': 'Vzavše tedy ti muži dary, dvoje peníze a Benjamina, odebrali se dolů do Egypta. A předstoupili před Josefa.', 'Gn 43:16': 'Když je uviděl, a Benjamina s nimi, rozkázal správci svého domu: Uveď tyto muže do domu, dej zabíti dobytek a vystroj hody, neboť budou se mnou v poledne jísti. – ', 'Gn 43:17': 'Učinil, co mu bylo nařízeno, a uvedl muže do domu.', 'Gn 43:18': 'Tam trnouce si pravili: Pro peníze, které jsme prve ve svých pytlech zpět donesli, jsme sem zavedeni; chce nás křivě obviniti z potupného činu a násilně do. otroctví uvrhnouti nás i naše osly.', 'Gn 43:19': 'Proto hned ve dveřích přistoupivše ke správci domu,', 'Gn 43:20': 'pravili: Prosíme, pane, abys nás vyslyšel. Již jedenkráte jsme (sem) přišli, abychom nakoupili potravin.', 'Gn 43:21': 'Zaplatili jsme je, když však jsme přišli na místo, kde jsme nocovali, a otevřeli jsme své pytle, nalezli jsme navrchu pytlů peníze; nyní je zase v téže váze přinášíme zpět. – ', 'Gn 43:22': 'Kromě toho jsme však přinesli jiné peníze, bychom nakoupili, čeho potřebujeme. – Nevíme, kdo je položil do našich měšců.', 'Gn 43:23': 'On však odpověděl: Buď pokoj vám. Nebojte se. Bůh váš a Bůh otce vašeho dal ty poklady do vašich pytlů; neboť peníze, které jste mi dali, jsem správně obdržel. Nato k nim přivedl Simeona.', 'Gn 43:24': 'Pak je uvedl do domu, přinesl vody – oni si umyli nohy – a dal obroku jejich oslům.', 'Gn 43:25': 'Potom chystali dary, až Josef o polednách přijde; šlyšeliť, že tu budou jísti.', 'Gn 43:26': 'Když tedy Josef vstoupil do (svého) domu, podávali mu dary, držíce je v rukou a hluboce se skláněli k zemi.', 'Gn 43:27': 'On však milostivě na pozdrav pozdravem odpovídaje, tázal se jich: Je starý váš otec, o němž jste mi vypravovali, zdráv? Žije ještě?', 'Gn 43:28': 'Oni odpověděli: Je zdráv služebník tvůj, otec náš, a žije ještě. A sklonivše se kořili se mu.', 'Gn 43:29': 'Josef pak pozvednuv očí a vida bratra svého z téže matky, Benjamina, pravil: To jest váš nejmladší bratr, o kterém jste mi vypravovali? A dodal: Bůh buď ti milostiv, synu!', 'Gn 43:30': 'A hned odešel; bylť bratrem svým hluboce dojat, že se (mu) slzy draly (do očí); a přišed do ložnice, rozplakal se.', 'Gn 43:31': 'Zase však umyv si tvář vyšel, přemohl se a pravil: Noste jídla.', 'Gn 43:32': 'I byla nošena, ale pro Josefa zvláště, pro bratry zvláště, a pro Egypťany, kteří jedli s nimi, také zvláště, – neníť dovoleno Egypťanům jísti s Hebrey a za nečistou pokládají takovou hostinu – ', 'Gn 43:33': 'a seděli před ním, prvorozenec dle svého prvorozenství a nejmladší dle svého věku. A divili se velmi.', 'Gn 43:34': 'Bral pak každý díl, který od něho dostal; největšího podílu se dostalo Benjaminovi, jenž obdržel pětkráte tolik, co ostatní. I pili s ním a rozjařili se.', 'Gn 44:1': 'Rozkázal pak Josef správci svého domu: Naplň pytle jejich obilím, co se do nich vejde; a peníze každého polož na vrch do pytle.', 'Gn 44:2': 'Nejmladšímu pak vlož do pytle kromě peněz, které dal za obilí, také mou stříbrnou číši. I stalo se tak.', 'Gn 44:3': 'Potom, z jitra byli, propuštěni i s osly.', 'Gn 44:4': 'Když byli kousek cesty z města ušli, Josef, zavolav správce domu, pravil: Vzhůru, pusť se za těmi muži, a dohoně jich rci: Proč jste splatili dobré zlým?', 'Gn 44:5': 'Z číše, kterou jste ukradli, pívá můj pán a z ní obyčejně hádá; to jste spáchali něco velmi zlého.', 'Gn 44:6': 'On učinil, jak mu bylo nařízeno. Dohoniv jich, řekl jim, jak měl.', 'Gn 44:7': 'Oni odpověděli: Proč mluví pán náš, jakoby byli služebníci tvoji tak velikého zločinu se dopustili?', 'Gn 44:8': 'Peníze, které jsme nalezli v pytlích navrchu, přinesli jsme ti z Kanaanu zpět; jak jest možno s tím srovnati, abychom z domu tvého pána byli ukradli zlato neb stříbro?', 'Gn 44:9': 'U kteréhokoliv ze služebníků tvých nalezneš, co hledáš, ať umře, a my budeme otroky našeho pána.', 'Gn 44:10': 'On jim řekl: Staň se, jak sami jste rozhodli; u kterého se věc nalezne, ten buď mým otrokem, vy však budete nevinni.', 'Gn 44:11': 'Složili tedy rychle pytle na zem a každý svůj pytel rozvázal.', 'Gn 44:12': 'Správce domu je prohledával, začav (pytlem) nejstaršího a (pokračoval) až k nejmladšímu. V pytli Benjaminově číši našel.', 'Gn 44:13': 'Tu oni roztrhli svá roucha a naloživše opět pytle na osly, vrátili se do města.', 'Gn 44:14': 'Juda v čele svých bratří vstoupil k Josefovi – ještě totiž nebyl z domu odešel – a všichni padli před ním na zem.', 'Gn 44:15': 'Tu jim pravil: Proč jste tak učinili? Nevíte, že se mi v umění hádání nikdo nevyrovná?', 'Gn 44:16': 'Nato Juda: Co odpovíme mému pánu? Čím se můžeme poctivě omluviti? Bůh dal nalézti nepravost na tvých služebnících; hle, všichni jsme otroky mého pána, my i ten, u něhož byla číše nalezena.', 'Gn 44:17': 'Josef odpověděl: Budiž mne daleko, bych tak jednal; kdo ukradl číši, ať jest mým otrokem; vy ostatní můžete volně odejíti k otci svému.', 'Gn 44:18': 'Juda přistoupiv blíže pravil odhodlaně: Prosím, pane můj, by směl tvůj služebník promluviti slovo k tvému sluchu, a nehněvej se na svého služebníka; neboť ty jsi jako farao', 'Gn 44:19': 'mým pánem. Před časem tázal ses svých služebníků: „Máte otce nebo bratra?"', 'Gn 44:20': 'a my jsme odpověděli tobě, pánu mému: „Máme stařičkého otce a mladistvého jinocha, který se narodil v jeho stáří; bratr jeho z téže matky zemřel, takže jest jediným synem své matky, a otec ho něžně miluje."', 'Gn 44:21': 'Ty jsi pravil svým služebníkům: „Přiveďte ho ke mně, bych mohl svýma očima na něho popatřiti."', 'Gn 44:22': 'Tu jsme se snažili přesvědčiti mého pána: „Chlapec nemůže svého otce opustit; opustí-li ho, on zemře."', 'Gn 44:23': 'Ty jsi však pravil svým služebníkům: „Nepřijde-li nejmladší váš bratr s vámi, neuzříte již mé tváře."', 'Gn 44:24': 'Když jsme tedy přišli nahoru k tvému služebníku, našemu otci, vypravovali jsme mu všecko, co mluvil můj pán.', 'Gn 44:25': 'Když nám pak otec pravil: „Jděte zase tam a kupte nám trochu obilí",', 'Gn 44:26': 'řekli jsme mu: „Nemůžeme jíti; půjde-li s námi nejmladší bratr, půjdeme všichni společně; jinak bez něho neodvážíme se předstoupiti před tvář onoho muže."', 'Gn 44:27': 'Nato on odpověděl: „Víte, že dva syny mi manželka má porodila.', 'Gn 44:28': 'Jeden vyšel, vy jste řekli: Šelma ho pohltila a dosud se neukázal.', 'Gn 44:29': 'Vezmete-li i tohoto a přihodí-li se mu co na cestě, přivedete mé šediny žalostí do hrobu."', 'Gn 44:30': 'Protož přijdu-li k tvému služebníku, našemu otci, bez chlapce – srdce jeho lpí totiž na něm – ', 'Gn 44:31': 'a uzří-li, že ho s námi není, tu zemře a služebníci tvoji uvedou jeho šediny bolestí do hrobu.', 'Gn 44:32': 'Ať jsem raději já tvým otrokem, neboť já jsem se za něho zaručil a slíbil: „Nepřivedu-li ho zpět, budu stále vinen hříchem proti svému otci."', 'Gn 44:33': 'Zůstanu tedy já, tvůj služebník, místo chlapce v otroctví mého pána, a chlapec ať jde nahoru se svými bratry.', 'Gn 44:34': 'Nemohuť se k otci svému vrátit bez chlapce, nechci-li býti svědkem neštěstí, jaké stihne mého otce.', 'Gn 45:1': 'Josef nemohl se déle zdržeti před četnými přítomnými; rozkázal tedy, ať všichni vyjdou, aby nikdo cizí nebyl při společném poznání.', 'Gn 45:2': '1 dal se do hlasitého pláče, až ho slyšeli Egypťané i všecek dům faraonův.', 'Gn 45:3': 'Pak pravil bratřím: Já jsem Josef; jest ještě otec můj živ? Bratři velikou hrůzou ustrašeni jsouce, nemohli promluvili.', 'Gn 45:4': 'I pravil jim laskavě: Přistupte ke mně. Když přistoupili blíže, řekl: Já jsem Josef, bratr váš, jehož jste prodali do Egypta.', 'Gn 45:5': 'Nebojte se a nedělejte si příliš těžké srdce, že jste mne prodali do těchto krajů; neboť na vaši záchranu poslal mne Bůh před vámi do Egypta.', 'Gn 45:6': 'Dva roky jsou tomu, co počal hlad v zemi a ještě zbývá pět let, ve kterých nebude možno ani orati ani žíti.', 'Gn 45:7': 'Proto mě Bůh předeslal (sem), abyste byli na zemi zachráněni a abyste mohli nabýti potravin k živobytí.', 'Gn 45:8': 'Ne vaším záměrem, nýbrž vůlí Boží byl jsem poslán sem. On mne učinil takořka otcem faraonovým, pánem všeho jeho domu a vladařem v celém Egyptě.', 'Gn 45:9': 'Pospěšte k mému otci a rcete mu: Toto vzkazuje tvůj syn Josef: Bůh učinil mne pánem celého Egypta. Přijď ke mně, neprodlévej.', 'Gn 45:10': 'Budeš přebývati v zemi Gessen, blízko mne, ty, synové tvoji, synové synů tvých, ovce tvé, stáda tvá a všecko, co máš.', 'Gn 45:11': 'Tam budu tě živiti, – zbýváť ještě pět let hladových, – abys nezahynul ty ani dům tvůj, aniž co z majetku tvého.', 'Gn 45:12': 'Hle. oči vaše a oči bratra mého Benjamina vidí, že má ústa mluví k vám.', 'Gn 45:13': 'Oznamte mému otci všecku mou slávu a vše, co jste v Egyptě viděli; přiveďte ho rychle ke mně!', 'Gn 45:14': 'Nato objímaje bratra Benjamina vzal ho kolem krku a plakal; ten plakal zase na hrdle onoho.', 'Gn 45:15': 'Potom zlíbal Josef všecky své bratry a nad každým plakal. Pak teprv odvážili se s ním mluviti.', 'Gn 45:16': 'I vypravovalo se a od úst k ústům kolovalo u dvora královského: Přišli Josefovi bratři! Farao se radoval i všecek jeho dvůr.', 'Gn 45:17': 'A řekl Josefovi, aby takto nařídil svým bratřím: Naložte na soumary, jděte do Kanaanu,', 'Gn 45:18': 'vezměte odtud otce svého i své příbuzné a přijděte ke mně; dám vám, co dobrého v Egyptě, že budete požívati nejlepších plodin země.', 'Gn 45:19': 'Poruč také, ať vezmou vozy z Egypta a převezou své děti a ženy; rci: „Vezměte otce svého a pospěšte, byste hned zase tu byli.', 'Gn 45:20': 'Nezanechte (tam) nic ze svého nářadí, neboť všecko bohatství Egypta bude vaším."', 'Gn 45:21': 'Synové Israelovi učinili, jak jim bylo nařízeno. Josef jim dal podle rozkazu faraonova vozy a potraviny na cestu.', 'Gn 45:22': 'Každému dal též přinésti po dvojím rouchu; Benjaminovi však dal tři sta stříbrných s paterým nádherným rouchem.', 'Gn 45:23': 'Tolikéž peněz i šatů poslal svému otci a přidal deset oslů, kteří vezli (dary) ze všeho bohatství Egypta, a tolikéž oslic, které nesly obilí na cestu a potraviny pro otce.', 'Gn 45:24': 'Tak své bratry propustil a když odcházeli, pravil jim: Nehněvejte se na cestě!', 'Gn 45:25': 'Bratři ubírajíce se z Egypta nahoru, přišli do Kanaanu k svému otci Jakobovi', 'Gn 45:26': 'a oznámili mu: Josef, tvůj syn, jest živ; vládne nad celým Egyptem. Slyše to Jakob, jakoby se probral z tvrdého spánku; ale (zcela) jim nevěřil.', 'Gn 45:27': 'Až mu vyložili vše po pořádku a uzřel vozy a vše, co byl Josef poslal, obživnul jeho duch', 'Gn 45:28': 'a řekl: Stačí mi, že jest Josef, můj syn, ještě živ; půjdu a uzřím ho, než umru.', 'Gn 46:1': 'Israel tedy se vším, co měl, vydav se na cestu, přišel ke Studni přísahy; tam přinesl oběti Bohu otce svého Isáka.', 'Gn 46:2': 'V nočním vidění slyšel, kterak ho Bůh volá a praví mu: Jakobe, Jakobe! Když odpověděl: „Tu jsem",', 'Gn 46:3': 'pravil mu Bůh: Já jsem Silný, Bůh otce tvého; neboj se, vydej se dolů do Egypta, neboť učiním tam z tebe veliký národ.', 'Gn 46:4': 'Já tam s tebou sestoupím a já (sám) odtamtud tě povedu, až se budeš vraceti; a Josef ti zatlačí oči.', 'Gn 46:5': 'Pak se Jakob bral dále od Studně přísahy. Synové ho totiž vzali s dětmi a se ženami na vozy, které byl farao poslal, na převezení starce', 'Gn 46:6': 'a všeho, co v Kanaanu měl. Přibyl tedy do Egypta s celým svým potomstvem,', 'Gn 46:7': 'se syny, vnuky a s celým rodem.', 'Gn 46:8': 'Jména synů Israelových, kteří vešli do Egypta, jsou tato: Jakob a jeho synové: Prvorozený Ruben.', 'Gn 46:9': 'Synové Rubenovi: Henoch, Fallu, Hesron a Charmi.', 'Gn 46:10': 'Synové Simeonovi: Jamuel, Jamin, Ahod, Jachin, Sohar a Saul, syn Kanaanky.', 'Gn 46:11': 'Synové Levi: Gerson, Kaat a Merari.', 'Gn 46:12': 'Synové Judovi: Her, Onan, Sela, Fares a Zara. – Her a Onan zemřeli v Kanaanu. – Faresovi se narodili synové Hesron a Hamul.', 'Gn 46:13': 'Synové Issacharovi: Tola, Fua, Job a Semron.', 'Gn 46:14': 'Synové Zabulonovi: Sared, Elon a Jahelel.', 'Gn 46:15': 'To jsou synové Liini, které porodila v Syrské Mesopotamii spolu s dcerou Dinou. Všech duší jeho synů a dcer: třicet tři.', 'Gn 46:16': 'Synové Gadovi: Sefion, Haggi, Suni, Esebon, Heri, Arodi a Areli.', 'Gn 46:17': 'Synové Aserovi: Jamne, Jesua, Jessui, Beria a pak sestra jejich Sara. – Synové Beriovi: Heber a Melchiel.', 'Gn 46:18': 'Ta jsou synové Zelfy, kterou dal Laban Lii, své dceři, a ty po rodila Jakobovi, (úhrnem) šestnáct duší.', 'Gn 46:19': 'Synové Rachele, manželky Jakobovy: Josef a Benjamin.', 'Gn 46:20': 'Josefovi narodili se v Egyptě synové, které mu porodila Asenet, dcera Putifara, kněze heliopolského: Manasses a Efraim.', 'Gn 46:21': 'Synové Benjaminovi: Bela, Bechor, Asbel, Gera, Naaman, Echi, Ros, Mofim, Ofim a Ared.', 'Gn 46:22': 'To jsou synové Rachelini, kteréž porodila Jakobovi; úhrnem čtrnácte duší.', 'Gn 46:23': 'Synové Danovi: Husim.', 'Gn 46:24': 'Synové Neftaliovi: Jasiel, Guni, Jeser a Sallem.', 'Gn 46:25': 'To jsou synové Baly, kterou dal Laban Racheli, své dceři; ty porodila Jakobovi; úhrnem sedm duší.', 'Gn 46:26': 'Všech duší, které přišly s Jakobem do Egypta a které vzešly z jeho krve – kromě žen jeho synů – bylo šedesát Šest.', 'Gn 46:27': 'Synové Josefovi, kteří se mu narodili v Egypte, byly dvě duše. Všech duší domu Jakobova, které přišly do Egypta, bylo sedmdesát.', 'Gn 46:28': 'Jakob poslal před sebou k Josefovi Judu, aby mu oznámil, že mu má vyjeti vstříc do Gessenu.', 'Gn 46:29': 'Když Juda přišel, dal Josef zapřáhnouti do svého vozu a jel tam otci naproti; uzřev ho, padl mu kolem Šíje a objímaje ho plakal.', 'Gn 46:30': 'Tu pravil otec Josefovi: (Nyní) již rád zemru, poněvadž jsem viděl tvoji tvář a poněvadž tě živého zanechávám.', 'Gn 46:31': 'On však pravil k bratřím a k celému domu otcovu: Půjdu, oznámím věc faraonovi a řeknu mu: Moji bratři a dům mého otce, kteří byli v Kanaanu, přišli ke mně;', 'Gn 46:32': 'jsou to muži pastýři ovec a zabývají se chovem dobytka; brav svůj a skot a všecek svůj majetek přivedli s sebou.', 'Gn 46:33': 'Když vás povolá a řekne: „Jaké jest vaše zaměstnání,"', 'Gn 46:34': 'odpovíte: „Pastýři jsme my, tvoji služebníci, od dětství až do dneška, my i naši otcové." To řeknete, abyste směli přebývati v Gessenu; neboť Egypťané se štítí všech ovčáků.', 'Gn 47:1': 'Josef tedy vstoupiv k faraonovi oznamoval mu: Otec můj a bratři se svým bravem, skotem a vším majetkem přišli z Kanaanu a – hle – zastavili se v Gessenu.', 'Gn 47:2': 'Potom představil též pět mužů z bratří svých králi.', 'Gn 47:3': 'Když se jich tázal: „Jakého jste zaměstnání?" odpověděli: My, tvoji služebníci, jsme pastýři ovec, my, i naši otcové.', 'Gn 47:4': 'Přicházíme, bychom požívali pohostinství v zemi tvé; neboť není trávy pro stáda tvých služebníků, poněvadž velice tíží hlad Kanaan. Prosíme, abys dovolil nám, svým služebníkům, přebývati v Gessenu.', 'Gn 47:5': 'Tu pravil král Josefovi: Otec tvůj a bratři tvoji přišli k tobě.', 'Gn 47:6': 'Egypt je ti otevřen; usaď je na nejlepším místě a dej jim krajinu Gessen. Víš-li, že jsou mezi nimi schopní muži, ustanov je dozorci nad mými stády.', 'Gn 47:7': 'Poté uvedl Josef otce před krále a představil mu ho. Když králi požehnal', 'Gn 47:8': 'a byl od něho tázán: „Kolik je ti let,"', 'Gn 47:9': 'odpověděl: „Dnů putování mého je sto třicet let, – málo to dnů, ale zlých; nedosahují dnů putování mých otců."', 'Gn 47:10': 'Požehnav krále vyšel ven.', 'Gn 47:11': 'Josef tedy dal otci a bratřím pozemky v majetek v nejlepším místě země, v Ramesses, jak byl farao rozkázal.', 'Gn 47:12': 'A živil je i všecek dům svého otce, dávaje každému potraviny.', 'Gn 47:13': 'Po celém totiž světě nedostávalo se chleba a hlad tísnil zemi, jmenovitě Egypt a Kanaan.', 'Gn 47:14': 'Všecky peníze z těchto zemí za prodané obilí stržené Josef shromažďoval a ukládal do pokladny královské.', 'Gn 47:15': 'Když pak kupujícím peníze došly, přicházeli z celého Egypta k Josefovi a říkali: Dej nám chleba; proč bychom měli, když nemáme peněz, mříti před očima tvýma?', 'Gn 47:16': 'On jim odpověděl: Nemáte-li peněz, přiveďte svůj dobytek a dám vám zaň potravin.', 'Gn 47:17': 'Když jej přiváděli, dával jim potraviny za koně, za ovce, za hovězí dobytek a za osly; tak je živil toho roku za vyměněný dobytek.', 'Gn 47:18': 'Přišli též druhého roku a pravili: Nebudeme před naším pánem tajiti, že nemajíce peněz nemáme ani dobytka; není tě také tajno, že kromě těla a pozemků nemáme nic.', 'Gn 47:19': 'Proč bychom tedy měli zemříti před očima tvýma my, i země? Budeme tvým majetkem! Kup nás za královské otroky a vydávej nám símě, by pro nedostatek zemědělců nestala se země pouští.', 'Gn 47:20': 'Skoupil tedy Josef všecku půdu Egypta, když pro veliký hlad každý prodával své pozemky. Tak ji uvedl ve vlastnictví faraonovo – ', 'Gn 47:21': 'i s veškerým jejím obyvatelstvem – od jednoho konce Egypta až ke druhému,', 'Gn 47:22': 'kromě pozemků kněží, které jim byly dány od krále; ti totiž dostávali z obecných sýpek určité množství obilí, pročež nebyli nuceni prodávati své pozemky.', 'Gn 47:23': 'Tu pravil Josef k lidu: Hle, jak vidíte, vy i půda vaše jsou majetkem faraonovým. Vezměte símě a osívejte pole,', 'Gn 47:24': 'abyste mohli míti obilí. Pátý díl budete odváděti králi, čtyři ostatní vám ponechávám na setí a na výživu rodin a dětí.', 'Gn 47:25': 'Oni odpověděli: Naše blaho jest v tvé moci; jen hlediž na nás (laskavě) pán náš a s radostí budeme králi sloužiti.', 'Gn 47:26': 'Od té doby až do dneška se v celém Egyptě odvádí králům pátý díl a stalo se to takořka zákonem, – kromě půdy kněží, která byla prosta toho závazku.', 'Gn 47:27': 'Přebýval tedy Israel v Egyptě – to jest v zemi Gessen – právem vlastnickým a vzrostl a rozmnožil se velice.', 'Gn 47:28': 'Žil tam sedmnácte roků, takže bylo všech dnů jeho života sto čtyřicet sedm roků.', 'Gn 47:29': 'Když pozoroval, že se blíží den jeho smrti, povolal svého syna Josefa a pravil mu: Nalezl-li jsem milost v tvých očích, vlož svoji ruku pod mou kyčli; prokaž mi ten skutek lásky a věrnosti, že mne nepochováš v Egyptě,', 'Gn 47:30': 'nýbrž – abych odpočíval se svými otci – že mě odvezeš z této země a pohřbíš ve hrobce mých předků. Josef mu odpověděl: Já učiním, co jsi rozkázal.', 'Gn 47:31': 'On pak: „Přisahej mi tedy," řekl. Když přisahal, poklonil se Israel Bohu, obrátiv se ke hlavám lůžka.', 'Gn 48:1': 'Po těchto událostech bylo Josefovi oznámeno, že jest otec nemocen. Vzav tedy dva syny, Manasse a Efraima, vydal se na cestu.', 'Gn 48:2': 'Když bylo starci řečeno: „Hle, syn tvůj Josef přichází k tobě," vzpřímil se a posadil se na lůžku.', 'Gn 48:3': 'Když pak k němu vstoupil, řekl: Všemohoucí Bůh se mi zjevil v Luze, která jest v Kanaanu, požehnal mi', 'Gn 48:4': 'a pravil: „Já tebe rozplodím a rozmnožím a učiním z tebe zástupy národů; a dám tuto zemi tobě i potomstvu tvému po tobě ve věčné vlastnictví."', 'Gn 48:5': 'Dva tedy synové tvoji, kteří se ti narodili v Egyptě, dříve než jsem k tobě sem přišel, budou moji; Efraim a Manasses budou v mých očích rovni Rubenovi a Simeonovi.', 'Gn 48:6': 'Ostatní však (synové), které po nich zplodíš, budou tvoji; jménem jednoho z řečených bratří budou vedeni v územích, kterých se jim dostane.', 'Gn 48:7': 'Mně totiž, když. jsem přicházel z Mesopotamie, zemřela Rachel v Kanaanu ještě na cestě – bylo to na jaře a já jsem se ubíral do Efraty – a pochoval jsem ji u cesty (vedoucí) do Efraty, která sluje jiným jménem Betlem.', 'Gn 48:8': 'Uzřev pak (Jakob) jeho syny, pravil mu: „Kdo jsou tito?"', 'Gn 48:9': 'Odpověděl: „Jsou to moji synové, které mi Bůh zde dal." „Přiveď je" – pravil – „ke mně, bych jim dal požehnání."', 'Gn 48:10': 'Oči totiž Israelovy pro vysoké stáří byly zakaleny, že nemohl jasně viděti. Když je tedy k němu přivedl, políbiv a objav je', 'Gn 48:11': 'pravil svému synu: Není mi odepřeno spatřiti tebe; nad to ukázal mi Bůh tvé potomstvo.', 'Gn 48:12': 'Když je pak Josef vzal z klína otcova, poklonil se až k zemi.', 'Gn 48:13': 'I postavil si Efraima po pravé, to jest na levou stranu Israelovu, Manasse pak po levé straně, to jest na pravou stranu otcovu a přitáhl oba k němu blíže.', 'Gn 48:14': 'Jakob vztáhnuv pravici vložil ji na hlavu mladšího bratra Efraima, levici pak na hlavu Manasse, jenž byl starší, přeloživ ruce křížem.', 'Gn 48:15': 'A požehnal synům Josefovým řka: Bůh, před jehož tváří chodili otcové moji Abraham a Isák, Bůh, jenž byl mým pastýřem od mého mládí až do dneška,', 'Gn 48:16': 'anděl, který mě vytrhl ze všeho zlého, žehnej těmto chlapcům; buďtež jmenováni jménem mým, jakož i jmény mých otců Abrahama a Isáka a vrosťtež v množství na zemi.', 'Gn 48:17': 'Josef vida, že vložil otce pravici na Efraima, přijal to s těžkým srdcem, chopiv se otcovy ruky snažil se zvednouti ji s hlavy Efraimovy a přenésti na hlavu Manassovu', 'Gn 48:18': 'a řekl otci: To není po právu, otče, neboť tento jest prvorozený; polož pravici svou na jeho hlavu.', 'Gn 48:19': 'On však odpíraje pravil: Vím, synu, vím; i z tohoto sice budou národové, i on se rozmnoží, ale mladší jeho bratr bude větší než on, a potomstvo jeho vzroste v národy.', 'Gn 48:20': 'A žehnaje jim tehdy pokračoval: V tobě požehnán bude Israel a bude se říkati: Učiniž tobě Bůh jako Efraimovi a jako Manassovi! Tak dal přednost Efraimovi před Manassem.', 'Gn 48:21': 'Poté pravil synu svému Josefovi: Hle, já umírám, avšak Bůh bude s vámi a přivede vás zase do země vašich otců.', 'Gn 48:22': 'Dávám ti jeden díl, jehož jsem dosáhl mečem a lučištěm svým z moci Amorrhejských, (abys jej měl) před svými bratry.', 'Gn 49:1': 'Potom povolal Jakob svých synův a řekl jim: Shromážděte se, abych (vám) oznámil, co se bude díti s vámi v budoucích dnech.', 'Gn 49:2': 'Shromážděte se, synové Jakobovi, slyšte Israele, svého otce!', 'Gn 49:3': 'Rubene, tys můj prvorozenec, moje síla, avšak počátek mé bolesti, první při podělování, první nadvládou.', 'Gn 49:4': 'Kypíš (sice) jako voda, (avšak) neporosteš, poněvadž jsi vstoupil na lože svého otce, poněvadž jsi znesvětil jeho lůžko.', 'Gn 49:5': 'Simeon a Levi jsou bratři, nástrojové nepravosti se zbraní zacházející.', 'Gn 49:6': 'Do jejich shromáždění nevstoupí má duše a ve sboru jejich nebude má sláva; neboť v zuřivosti své vraždili muže a svévolně podkopali zeď.', 'Gn 49:7': 'Zlořečena budiž jejich zuřivost, že byla tak prudká a jejich vztek, že byl (tak) krutý. Rozdělím je v Jakobu a rozptýlím je v Israeli.', 'Gn 49:8': 'Judo, tebe slavit budou tvoji bratři, ruka tvá bude na šíji tvých nepřátel, před tebou budou se skláněti synové tvého otce.', 'Gn 49:9': 'Lvím mládětem jest Juda – za kořistí, synu můj, si vykračuješ. Odpočívaje ležíš jako lev a jako lvice; kdo tě smí dráždit?', 'Gn 49:10': 'Nebude odňato žezlo Judovi, aniž vládce z krve jeho (pocházející), dokud nepřijde Ten, jenž má býti poslán, a jenž bude očekáváním národů.', 'Gn 49:11': 'Syn můj oslátko k vinici přivazuje a k vinnému kmeni svou oslici. Ve víně pere své roucho a v hroznové krvi svůj plášť.', 'Gn 49:12': 'Oči jeho jsou krásnější než víno, a zuby jeho bílé nad mléko.', 'Gn 49:13': 'Zabulon bude sídliti u břehu mořského a u přístavů pro lodi sahaje až po Sidon.', 'Gn 49:14': 'Issachar jest jak statný osel, odpočívající mezi ohradami.', 'Gn 49:15': 'Shledav, že dobré jest místo jeho sídla a že území to velmi jest úrodné, nastavuje svou šíji k nošení (břemen) a stává se poplatným robotníkem.', 'Gn 49:16': 'Dan bude pomáhati svému národu k právu jako (kterýkoliv) jiný kmen v Israeli.', 'Gn 49:17': 'Dan bude hadem na cestě, rohatou zmijí na stezce, která štípe koně u kopyta, takže jezdec jeho padá na znak.', 'Gn 49:18': 'Spásu tvoji, očekávám, Hospodine.', 'Gn 49:19': 'Gad ve zbroji bude rány zasazovati do předu a (dobře) bude obrněn v týle.', 'Gn 49:20': 'Aserův chléb bude tučný, pamlsky bude dodávat králům.', 'Gn 49:21': 'Neftali jest jelen svobodně se prohánějící a vydává krásná slova.', 'Gn 49:22': 'Plodným odnožem jest Josef, plodným odnožem a krásného vzezření; jeho ratolesti se rozbíhají po zdi.', 'Gn 49:23': 'Dráždí ho, roztrpčují a závidí mu lučištníci.', 'Gn 49:24': '(Avšak) neochvějně trvá jeho luk, pouta rukou i ramen jeho rozvázala ruka Silného Jakobova; odtud stal se pastýřem a skalou Israelovou.', 'Gn 49:25': 'Bůh otce tvého bude tvým pomocníkem, a Všemohoucí bude ti žehnati hojným požehnáním s nebe shora, hojným požehnáním hlubin odpočívajících dole, hojným požehnáním prsů i lůna.', 'Gn 49:26': '(Toto) požehnání tvého otce bude větší, než požehnání otců jeho, dokud nevzejdou vzácné plody pravěkých pahorků. (Tato požehnání) sneste se na hlavu Josefovu, na témě toho, jenž jest knížetem mezi bratry.', 'Gn 49:27': 'Benjamin jest dravým vlkem, ráno pojídá z kořisti, a (ještě) večer dělí se o to, co ulovil.', 'Gn 49:28': 'Všech těchto dvanácte tvoří kmeny Israelovy; toto mluvil k nim jejich otec, žehnaje každému zvláštním požehnáním.', 'Gn 49:29': 'A rozkázal jim řka: Já budu přiřazen k mému lidu; pochovejte mne u mých otců ve dvojité jeskyni, která jest na poli Heťana Efrona', 'Gn 49:30': 'proti Mambre v Kanaanu, kterou koupil s polem Abraham od Heťana Efrona, aby byla dědičnou hrobkou (jeho).', 'Gn 49:31': 'Tam ho pohřbili i Sáru, jeho manželku, tam pohřben jest Isák se svou manželkou Rebekou, tam leží též Lia.', 'Gn 49:32': 'Když skončil pořízení, jež oznámil synům, složil své nohy na lůžko a zemřel; a přiřazen byl k svému lidu.', 'Gn 50:1': 'Vida to Josef, padl na tvář otcovu pláče a líbaje ho.', 'Gn 50:2': 'A nařídil svým služebným lékařům, aby otce balsamovali.', 'Gn 50:3': 'Zatím co tito konali rozkazy, minulo čtyřicet dní; tak bylo totiž obyčejem při balsamování mrtvol. Egypt pak ho oplakával sedmdesáte dní.', 'Gn 50:4': 'Když minula doba smutku, pravil Josef dvořanům faraonovým: Nalezl-li jsem milost ve vašich očích, rcete s důrazem faraonovi,', 'Gn 50:5': 'že mě otec zapřísáhl řka: Hle, umírám a pochováš mne v mém vlastním hrobě, který jsem si v Kanaanu vykopal. Hodlám tedy odebrati se nahoru a pohřbíti otce svého, načež se vrátím.', 'Gn 50:6': 'Farao mu pravil: Jdi a pohřbi otce svého, jak jsi přísahou vázán.', 'Gn 50:7': 'Když se tedy vydal na cestu, šli s ním různí činovníci faraonova dvora, různí předáci Egypta,', 'Gn 50:8': 'dům Josefův s bratřími jeho kromě dětí, bravu a skotu, který nechali v Gessenu.', 'Gn 50:9': 'Měl též v průvodě vozy a jezdce, že jich byl nemalý zástup.', 'Gn 50:10': 'Když přišli k Humnu-Atadu, za Jordánem, konali tam pohřební slavnost s velikými a pronikavými truchlozpěvy celých sedm dní.', 'Gn 50:11': 'Když to obyvatelé Kanaanu viděli, pravili: Koná se tam veliká pohřební slavnost egyptská. Proto bylo ono místo nazváno „Egyptský pohřeb".', 'Gn 50:12': 'Synové Jakobovi učinili tedy, jak jim byl (Jakob) rozkázal; přenesše ho do Kanaanu,', 'Gn 50:13': 'pochovali ho ve dvojité jeskyni, kterou byl koupil Abraham s polem, aby byla dědičnou hrobkou, od Heťana Efrona naproti Mambre Josefova smrt. (50,14. – 25.)', 'Gn 50:14': 'Po otcově pohřbu vrátil se Josef s bratřími a s celým průvodem do Egypta.', 'Gn 50:15': 'Poněvadž byl (Jakob) mrtev, báli se bratři a rozmlouvali vespolek: Jen aby snad nepomněl křivdy, kterou utrpěl, a neodplatil nám vše, čeho jsme se dopustili!', 'Gn 50:16': 'I vzkázali mu: Tvůj otec, než umřel, uložil nám,', 'Gn 50:17': 'abychom ti jeho slovy řekli: „Prosím, zapomeň na zločin svých bratří, na hřích a na zlobu, které se proti tobě dopustili"; také my prosíme, abys služebníkům Boha svého otce nepravost tuto odpustil. Josef slyše to zaplakal.', 'Gn 50:18': 'Poté přišli bratři jeho sami k němu, poklonili se až k zemi a řekli: Budeme tvými nevolníky.', 'Gn 50:19': 'On jim odpověděl: Nebojte se; můžeme odpírati vůli Boží?', 'Gn 50:20': 'Měli jste se mnou zlé záměry, Bůh však to obrátil v dobré, aby mne povýšil – jak nyní vidíte – a zachránil četné národy.', 'Gn 50:21': 'Nebojte se; já budu živiti vás i děti vaše. A těšil je, laskavě a vlídně k nim mluvě.', 'Gn 50:22': 'Tak bydlil v Egyptě s celým domem otce svého a žil sto deset let Syny Efraimovy viděl až do třetího kolena. Také Machirovi, synu Manassovu, narodili se synové na kolenou Josefových.', 'Gn 50:23': 'Po těchto událostech mluvil (Josef) ke svým bratřím: Po mé smrti Bůh vás navštíví a převede vás z této země do země, kterou přísežně slíbil Abrahamovi, Isákovi a Jakobovi.', 'Gn 50:24': 'Potom zapřisáhl je řka: Až vás Bůh navštíví, vezměte kosti mé s sebou z tohoto místa.', 'Gn 50:25': 'I zemřel dokonav sto doset let života svého. Potom byl balsamován a uložen do rakve v Egyptě.'}