{'Fm 1:1': 'Pavel, vězeň Krista Ježíše, a bratr Timoteus Filemonovi, našemu milovanému spolupracovníku, ', 'Fm 1:2': 'sestře Apfii, našemu spolubojovníku Archipovi a církvi v tvém domě.', 'Fm 1:3': 'Milost vám a pokoj od Boha, našeho Otce, a Pána Ježíše Krista.', 'Fm 1:4': 'Děkuji svému Bohu stále, kdykoli se o tobě zmiňuji v svých modlitbách, ', 'Fm 1:5': 'poněvadž slyším o lásce a víře, kterou máš k Pánu Ježíši a ke všem svatým, ', 'Fm 1:6': 'aby jejich účast v tvé víře projevovala účinek v poznání všeho dobra, jež jest v nás pro Krista. ', 'Fm 1:7': 'Tvá láska mě totiž naplnila velikou radostí a povzbuzením, protože srdce svatých byla občerstvena tebou, bratře.', 'Fm 1:8': 'Proto, ačkoli mám v Kristu naprostou jistotu, že ti mohu nařizovati, co je náležité, ', 'Fm 1:9': 'přece se pro lásku raději k tobě obracím s prosbou. Jsem již takový stařec, já, Pavel, a nyní ještě k tomu i vězeň pro Krista Ježíše;', 'Fm 1:10': 'a prosím tě za své dítě, které jsem zplodil ve vězení, za Onezima. ', 'Fm 1:11': 'Byl kdysi bezcenný, ale nyní je tobě i mně velmi cenný. ', 'Fm 1:12': 'Posílám ti jej zpět, a v něm jako bych ti posílal vlastní srdce. ', 'Fm 1:13': 'Byl bych si přál podržeti jej u sebe, aby mi sloužil místo tebe ve vězení pro evangelium.', 'Fm 1:14': 'Ale nechtěl jsem nic učiniti bez tvého souhlasu, aby tvá dobrota nevypadala jako vynucená, ale byla dobrovolná.', 'Fm 1:15': 'Neboť snad proto ti byl vzat dočasně, abys jej mohl dostati navždy, ', 'Fm 1:16': 'ale již ne jako otroka, nýbrž jako něco víc: jako milovaného bratra; když i mně je zvláště milý, jak teprve tobě, jako člověk i jako křesťan. ', 'Fm 1:17': 'Pokládáš-li mě tedy za druha, přijmi jej jako mne samého. ', 'Fm 1:18': 'Poškodil-li tě nebo je-li ti něco dlužen, připiš to na můj účet. ', 'Fm 1:19': 'Já Pavel píši vlastní rukou: Já ti zaplatím. Ať nemluvím o tom, že ty jsi mi dlužen sám sebe. ', 'Fm 1:20': 'Ano, bratře, já bych z tebe chtěl míti nějaký zisk v Pánu. Občerstvi mé srdce v Kristu! ', 'Fm 1:21': 'Píši ti, poněvadž jsem přesvědčen o tvé poslušnosti; vždyť vím, že učiníš víc, než co říkám. ', 'Fm 1:22': 'Zároveň pak připrav pro mne pohostinství, neboť doufám, že vám budu vašimi modlitbami znovu darován.', 'Fm 1:23': 'Pozdravuje tě Epafras, můj spoluvězeň v Kristu Ježíši, ', 'Fm 1:24': 'Marek, Aristarchus, Démas a Lukáš, moji spolupracovníci.', 'Fm 1:25': 'Milost Pána Ježíše Krista s duchem vaším! '}