{'Tob 1:1': 'Tobjáš z kmene a města Neftali, [to (město) jest v horní Galilei nad Naassonem za cestou, která vede na západ a nalevo má město Sefet] – ', 'Tob 1:2': 'když byl za dnů Salmanassara, krále assyrského jat, přece ani v zajetí neopustil cesty pravdy,', 'Tob 1:3': 'takže všecko, co mohl sehnati, každodenně rozdával bratřím ze svého kmene, kteří byli spolu s ním v zajetí.', 'Tob 1:4': 'Ačkoli byl nejmladší ze všech z kmene Neftaliova, přece nedopouštěl se žádných chlapeckých činů.', 'Tob 1:5': 'Když totiž všichni chodili ke zlatým telatům, která byl dal učiniti Jeroboam, král israelský, on sám vyhýbal se společnosti všech těch', 'Tob 1:6': 'a chodíval do Jerusalema, ke chrámu Hospodinovu a tam klaněl se Hospodinu Bohu Israelovu; věrně odváděl též všecky své prvotiny a desátky,', 'Tob 1:7': 'takže (každého) třetího roku dával (i) všecky desátky cizincům a příchozím.', 'Tob 1:8': 'Ty a jim podobné věci zachovával podle Božího zákona jsa ještě malým chlapcem.', 'Tob 1:9': 'Když dospěl v muže, vzal si za manželku Annu ze svého kmene a zplodil s ní syna, jemuž dal své jméno;', 'Tob 1:10': 'toho učil od dětství báti se Boha a vystříhati se všelikého hříchu.', 'Tob 1:11': 'Když tedy jsa jat přišel se svou manželkou, synem a s veškerým svým kmenem do města Ninive, – ', 'Tob 1:12': 'kdežto všichni požívali pohanských pokrmů – on se chránil, aby nikdy neposkvrnil se jejich pokrmy.', 'Tob 1:13': 'A že pamatoval na Hospodina celou svou myslí, zjednal mu Bůh milost v očích krále Salmanassara,', 'Tob 1:14': 'že mu dal svobodu jíti kamkoli by chtěl a že měl volnost činiti cokoli si přál.', 'Tob 1:15': 'Chodil tedy po všech, kteří byli v zajetí a dával jim spasitelná napomenutí.', 'Tob 1:16': 'Když tak přišel do Rages, města medského, maje u sebe z toho, čím byl poctěn od krále, deset hřiven stříbra, a', 'Tob 1:17': 'když viděl mezi četnými svými rodáky Gabela, který byl z jeho kmene, že strádá, dal mu pod zápisem dotčenou váhu stříbra.', 'Tob 1:18': 'Za dlouho potom, když král Salmanassar zemřel a na místě něho kraloval jeho syn Sennacherib, který měl syny Israelovy v nenávisti,', 'Tob 1:19': 'Tobjáš chodil každodenně po všech svých příbuzných, těšil je, a uděloval každému, pokud mohl, ze svého majetku;', 'Tob 1:20': 'lačné krmil, nahým dával oděv, umrlé pak a zabité pečlivě pochovával.', 'Tob 1:21': 'Také když se král Sennacherib navrátil z Judska utíkaje před ranou, kterou stihl jeho okolí Bůh proto, že se rouhal, a když hněvaje se pobíjel mnohé ze synů Israelových, pochovával Tobjáš jejich těla.', 'Tob 1:22': 'Když to bylo králi oznámeno, rozkázal ho popravit a pobral veškeren jeho majetek.', 'Tob 1:23': 'Tobjáš však se synem a s manželkou dal se na útěk a všeho jsa zbaven mohl se skrývati, neboť mnozí ho milovali.', 'Tob 1:24': 'Po čtyřiceti pěti dnech zavraždili krále jeho synové,', 'Tob 1:25': 'i vrátil se Tobjáš domů a veškeren jeho majetek byl mu vrácen.', 'Tob 2:1': 'Když později byly v domě Tobjášově na slavnost Hospodinovu přichystány hody,', 'Tob 2:2': 'řekl svému synu: „Jdi a přived několik bohabojných ,z našeho kmene, ať hodují s námi."', 'Tob 2:3': 'I odešel a když se vrátil, oznamoval mu, že jeden ze synů Israelových leží na ulici zabitý. Tobjáš vyskočil hned od stolu, nechal hodů a hladový šel k tělu;', 'Tob 2:4': 'vzal je a odnesl tajně do svého domu, aby je po západu slunce opatrně pochoval.', 'Tob 2:5': 'Když mrtvolu ukryl, jedl chléb s žalostí a s třesením,', 'Tob 2:6': 'rozpomínaje se na výrok, který pronesl Hospodin prorokem Amosem: „Vaše sváteční dni se obrátí v nářek a pláč."', 'Tob 2:7': 'Když tedy slunce zapadlo, šel a pochoval ji.', 'Tob 2:8': 'Všichni jeho příbuzní kárali ho říkajíce: „Již bylo přikázáno, bys byl pro to zabit; a ledva žes smrti ušel, již zase mrtvé pochováváš?"', 'Tob 2:9': 'Ale Tobjáš více se boje Boha než krále, bral kradmo těla zabitých, ukrýval je ve svém domě a v polou noci je pohřbíval.', 'Tob 2:10': 'Jednoho dne jsa unaven pochováváním přišel domů, hodil sebou ke stěně a usnul;', 'Tob 2:11': 'zatím co spal, spadl z vlaštovčího hnízda teplý trus na jeho oči a on oslepl.', 'Tob 2:12': 'Bůh dopustil na něho tuto zkoušku, aby dán byl potomkům příklad jeho trpělivosti jako svatého Joba.', 'Tob 2:13': 'Neboť poněvadž od své maličkosti vždycky se Boha bál a přikázání jeho ostříhal, neroztrpčil se proti Bohu, že ho rána slepoty stihla,', 'Tob 2:14': 'ale vytrval neochvějně v bázni Boží, děkuje Bohu po všecky dny svého života.', 'Tob 2:15': 'Jako pak blahoslavenému Jobovi posmívali se knížata, tak příbuzní a známí Tobjášovi tropili si posměch z jeho života říkajíce:', 'Tob 2:16': '„Kde je tvá odměna, pro kterou jsi dával almužny a pochovával mrtvé?"', 'Tob 2:17': 'Ale Tobjáš jim domlouval: „Nemluvte tak;', 'Tob 2:18': 'jsmeť synové svatých a očekáváme život, který dá Bůh těm, kteří své oddanosti k němu nezmění."', 'Tob 2:19': 'Anna, jeho manželka, chodila každodenně tkáti plátno a nosila domů výživu, kterou mohla prací svých rukou vydělati.', 'Tob 2:20': 'Jednou dostala tak kozelce a přinesla jej domů.', 'Tob 2:21': 'Její muž uslyšev jeho hlas, když bečel, pravil: „Hleďte, ať není snad kradený! (Je-li), vraťte ho jeho pánům, neboť není nám dovoleno nic kradeného jísti, ba ani dotýkati se."', 'Tob 2:22': 'Manželka mu na to ve hněvu řekla: „Jest na bíle dni, že naděje tvá se rozplynula a ukázal se účinek tvých almužen."', 'Tob 2:23': 'Těmi a podobnými řečmi činila mu výtky.', 'Tob 3:1': 'Tehdy zastenal Tobjáš a počal se modliti s pláčem:', 'Tob 3:2': '„Spravedlivý jsi, ó Hospodine, všecky tvoje soudy jsou spravedlivé, všecky tvoje cesty jsou milosrdenství, pravdivost jsou, jakož i spravedlivost.', 'Tob 3:3': 'Pane, rozpomeň se nyní na mne, nerač trestati mne za mé hříchy; ani vzpomínati na proviny moje nebo rodičů mých.', 'Tob 3:4': 'Že jsme nebyli poslušní příkazů tvých, vydáni jsme na pospas, v zajetí, na smrt, na potupu, pohanu národům všem, mezi které jsi nás rozptýlil.', 'Tob 3:5': 'Pane, teď nastaly veliké tvé soudy, že jsme nečinili příkazů tvých, že jsme před tebou poctivě nechodili.', 'Tob 3:6': 'Teď tedy, Pane, čiň se mnou podle své vůle, rozkaž, ať v pokoji můj život vzat jest, jeť mi lépe umřít než být živu."', 'Tob 3:7': 'Týž den bylo také Sáře, dceři Raguelově v medském městě Rages slyšeti potupu od jedné služebné svého otce;', 'Tob 3:8': 'neboť vdána byla za sedm mužů a zlý duch jménem Asmodej je zabil, jakmile k ní vešli.', 'Tob 3:9': 'Když totiž služebnou pro její chybu kárala, odpověděla jí: „Ať již nevidíme na zemi syna nebo dcery z tebe (zrozené), vrahyně svých mužů!', 'Tob 3:10': 'Chceš i mne zabíti, jako jsi již zabila sedm mužů?“ K této řeči odešla do horního pokojíka svého domu; tři dny a tři noci nejedla ani nepila,', 'Tob 3:11': 'ale trvajíc na modlitbě prosila s pláčem Boha, by jí té pohany zbavil.', 'Tob 3:12': 'Dne třetího pak, když dokonávala modlitbu, dobrořečila Hospodinu takto:', 'Tob 3:13': 'Požehnáno buď jméno tvé, Bože našich otců, který pohněvav se, milosrdenství prokazuješ, a v čas soužení odpouštíš těm, kteří tě vzývají.', 'Tob 3:14': 'K tobě, Hospodine, obracím své líce, k tobě oči svoje pozdvihuji.', 'Tob 3:15': 'Prosím, Pane, pouta této potupy zbav mne, nebo aspoň vezmi si mne s (tohoto) světa.', 'Tob 3:16': 'Víš, Pane, že jsem nikdy po muži netoužila, čistou jsem zachovala duši svou v každé zlé žádosti.', 'Tob 3:17': 'Nikdy jsem nechodila mezi rozpustilé, aniž jsem se spolčovala s lehkými lidmi.', 'Tob 3:18': 'Muže pojmouti jsem svolila z bázně před tebou, nikoli však z chlipné svojí vášně.', 'Tob 3:19': 'Buďto já jsem nebyla jich hodna, nebo oni mne hodni nebyli, že jsi mne snad jinému muži zachovat chtěl,', 'Tob 3:20': 'neníť úradek tvůj v moci člověkově.', 'Tob 3:21': 'To však za jisté má každý, kdo ctí tebe, že jeho život, bude-li zkoušen, koruny dojde, bude-li v soužení, že bude vysvobozen, bude-li trestán, že může dojíti soustrasti tvé.', 'Tob 3:22': 'Vždyť ty nekocháš se v našem umírání, ale po bouři činíš, že je ticho (zase), po pláči a kvílení vléváš radost.', 'Tob 3:23': 'Jméno tvé, Bože Israelův, žehnáno buď věčně!"', 'Tob 3:24': 'Toho času byly modlitby obou před velebností svrchovaného Boha vyslyšeny;', 'Tob 3:25': 'i poslán jest anděl Hospodinův svatý Rafael, aby vyléčil oba, jichžto modlitby současně byly před tváří Hospodinovou předneseny.', 'Tob 4:1': 'Protože tedy Tobjáš měl za to, že jeho modlitba, by směl zemříti, bude vyslyšena, povolal k sobě Tobjáše, syna svého', 'Tob 4:2': 'a řekl mu: „Slyš, synu, slova mých úst a polož si je do srdce jako základ(ní kameny).', 'Tob 4:3': 'Až (si) vezme Bůh mou duši, pochovej mé tělo; a měj v úctě svou matku po všechny dny jejího života,', 'Tob 4:4': 'nebol je ti míti na paměti, jaká a jak veliká nebezpečí ve svém lůně pro tebe vytrpěla.', 'Tob 4:5': 'Když pak i ona dokoná čas života svého, pochovej ji vedle mne.', 'Tob 4:6': 'Po všecky dny svého života měj na paměti Boha a varuj se, bys nikdy nesvolil ke hříchu a nezanedbal přikázání Hospodina, našeho Boha.', 'Tob 4:7': 'Ze svého majetku dávej almužnu a neodvracuj své tváře od žádného chuďasa, neboť pak neodvrátí se též od tebe tvář Hospodinova.', 'Tob 4:8': 'Jak jen budeš moci, buď milosrdný.', 'Tob 4:9': 'Budeš-li míti mnoho, dávej mnoho; budeš-li míti málo, hled i z mála rád udělovati.', 'Tob 4:10': 'Neboť (tak) si hromadíš dobrou odplatu pro den nouze.', 'Tob 4:11': 'Vysvobozujeť almužna od všelikého hříchu i od smrti a nedopouští, by duše přišla do temnot.', 'Tob 4:12': 'Almužna bude důvodem k velké naději před svrchovaným Bohem všem, kteří ji dávají.', 'Tob 4:13': 'Vystříhej se pilně, synu můj, všelikého smilstva a kromě své manželky nikdy nedopusť, bys okusil hříchu.', 'Tob 4:14': 'Nedopouštěj, by panovala v mysli tvé nebo v slovu tvém pýcha, neboť z ní vznikla všecka zkáza.', 'Tob 4:15': 'Každému, kdo ti bude něco pracovati, vyplať ihned mzdu, ať mzda dělníkova se u tebe nikterak nezadržuje.', 'Tob 4:16': 'Čeho nechceš, by od jiného dálo se tobě, hled, bys ty nikdy nečinil jinému.', 'Tob 4:17': 'Jídej svůj chléb s lačnými a chudými, a přikrývej ze svého oděvu nahé.', 'Tob 4:18': 'Poskytuj svého chleba i vína k pohřbu spravedlivého, ale nejez ho a nepij s hříšníky.', 'Tob 4:19': 'Vyhledávej vždycky rady u moudrého.', 'Tob 4:20': 'Dobrořeč Bohu každou chvíli a pros ho, by řídil tvé cesty a všecky tvé záměry by došly u něho zdaru.', 'Tob 4:21': 'Oznamuji ti také, synu, že jsem dal deset hřiven stříbra, když jsi byl ještě maličký, Gabelovi, v medském městě Rages, a jeho zápis mám u sebe;', 'Tob 4:22': 'protož pokus se, dostati se k němu, bys od něho jmenovanou váhu stříbra si vzal a jemu vrátil jeho úpis.', 'Tob 4:23': 'Neboj se, synu můj; žijeme sice chudě, dostane se nám však mnoho dobrého, budemeli se báti Boha, vystříháme-li se všelikého hříchu a budeme-li činiti dobře."', 'Tob 5:1': 'Tu odpověděl Tobjáš svému otci: „Všecko, co jsi mi přikázal, učiním, otče.', 'Tob 5:2': 'Jali bych měl však těch peněz pohledávati, nevím. On nezná mne a já neznám jeho; jaké znamení mám mu dáti? Ale ani cesty, kudy se tam jde, nikterak neznám."', 'Tob 5:3': 'Tu mu otec jeho odvětil: „Vždyť mám jeho úpis u sebe; jak mu jej ukážeš, ihned (peníze) vrátí.', 'Tob 5:4': 'Ale teď jdi a vyhledej si nějakého spolehlivého člověka, který by za přiměřenou mzdu šel s tebou, abys dostal peníze dokud jsem ještě živ."', 'Tob 5:5': 'Když tedy Tobjáš vyšel, nalezl sličného mládence, an (tu) stojí opásaný a jakoby připravený vydati se na cestu.', 'Tob 5:6': 'Nevěda, že je (to) anděl Boží, pozdravil ho a pravil: „Odkud tě máme, dobrý mládenče?"', 'Tob 5:7': 'On odpověděl: „Ze synů Israelových (jsem)." Tobjáš se ho tázal: „Znáš cestu, která vede do Medie?"', 'Tob 5:8': 'On mu odpověděl: „Znám; po všech cestách té (krajiny) často jsem chodil a býval jsem u našeho bratra Gabela, jenž bydlí v medském městě Rages, ležícím na horách Ekbatanských."', 'Tob 5:9': 'Tobjáš mu řekl: „Očekávej mne tuto, prosím, až to povím svému otci."', 'Tob 5:10': 'Tu vešel Tobjáš k svému otci a vypravoval mu to všecko. Otec podiviv se tomu, prosil, by k němu (ten jinoch) přišel.', 'Tob 5:11': 'Přišel tedy a pozdravil ho řka: „Měj vždycky radost!"', 'Tob 5:12': 'Tobjáš řekl: „Jakou radost mohu míti, když sedím v temnotách a nevidím nebeského světla?"', 'Tob 5:13': 'Jinoch mu pravil: „Buď dobré mysli, již brzy budeš od Boha uzdraven."', 'Tob 5:14': 'Tobjáš mu tedy řekl: „Bude ti možno dovésti mého syna ke Gabelovi do medského města Rages? Až se vrátíš, dám ti příslušnou mzdu."', 'Tob 5:15': 'Anděl mu odpověděl: „Já ho povedu a zase k tobě přivedu."', 'Tob 5:16': '„Prosím tě" – tázal se ho Tobjáš – „pověz mi, z které jsi ty rodiny a z kterého kmene?"', 'Tob 5:17': '„Tážeš se" – vece anděl Rafael – „na rod najatého, na samého námezdníka, který má jíti s tvým synem?', 'Tob 5:18': 'Abych ti však nepůsobil starostí – já jsem Azarjáš, syn velkého Ananjáše."', 'Tob 5:19': '„Ze vznešeného rodu jsi ty" – odvětil Tobjáš – „ale, prosím, nehněvej se, že jsem chtěl poznati tvůj rod."', 'Tob 5:20': '„Já" – dí anděl – „ve zdraví povedu tvého syna a ve zdraví ti ho zase přivedu."', 'Tob 5:21': '„Šťastně jděte" – ujal se slova Tobjáš – „Bůh budiž na vaší cestě a jeho anděl jdiž s vámi."', 'Tob 5:22': 'Když připravili všecky věci, které bylo třeba vzíti na cestu, rozžehnal se Tobjáš s otcem i s matkou a oba vydali se společně na cestu.', 'Tob 5:23': 'Když odešli, počala jeho matka plakati a říkati: „Oporu našeho stáří jsi vzal a odeslal od nás.', 'Tob 5:24': 'Kéž by nikdy nebylo oněch peněz, pro které jsi ho poslal!', 'Tob 5:25': 'Byli jsme spokojeni ve své chudobě, takže jsme (ji) považovali za bohatství, vidouce svého syna."', 'Tob 5:26': 'Tobjáš ji těšil: „Neplač, syn náš zdráv tam dorazí, zdráv se k nám zase vrátí a tvé oči jej (opět) uzří.', 'Tob 5:27': 'Věřímť že dobrý anděl Boží ho bude provázeti a dobře všecko spraví, co bude se s ním díti, takže s radostí se k nám vrátí."', 'Tob 5:28': 'Po těchto slovech přestala matka jeho plakati a umlkla.', 'Tob 6:1': 'Tobjáš tedy šel a za ním běžel pes. První noc zůstal u řeky Tigrida.', 'Tob 6:2': 'Když vyšel umýt si nohy, tu hle, vyplavala veliká ryba, chtějíc ho pohltit.', 'Tob 6:3': 'Tobjáš se jí lekl a zkřikl velkým hlasem: „Pane, dává se do mne."', 'Tob 6:4': 'I řekl mu anděl: „Popadni ji za žábry a táhni ji k sobě." Když to učinil, vytáhl ji na sucho, i počala mrskat se mu před nohama.', 'Tob 6:5': 'Tu mu řekl anděl: „Vykuchej tu rybu a uschovej si srdce, žluč a játra, jsoutě to věci k úspěšnému hojení velmi potřebné."', 'Tob 6:6': 'Když to učinil, upekl její maso a vzali si (je) na cestu; ostatek nasolili, aby jim to stačilo, dokud nepřijdou do medského města Rages.', 'Tob 6:7': 'Tu tázal se Tobjáš anděla: „Prosím, tě, bratře Azarjáši, pověz mi, k jakému léčení budou ty věci, které jsi mi rozkázal z ryby schovati?"', 'Tob 6:8': 'Anděl odpověděl: „Vložíš-li částečku jejího srdce na uhlí, ten dým zapudí jakékoliv plémě zlých duchů jak od muže tak od ženy, že se k nim již nepřiblíží.', 'Tob 6:9': 'A žluč hodí se k pomazání očí, na kterých je bělmo; (učiní-li se tak,) vyhojí se."', 'Tob 6:10': 'Tobjáš se tázal anděla: „Kde chceš, abychom zůstali?"', 'Tob 6:11': 'Anděl odpověděl: „Je zde muž jménem Raguel, tvůj příbuzný soukmenovec; ten má dceru jménem Sáru a kromě ní nemá žádného jiného, ani syna ani dcery.', 'Tob 6:12': 'Tobě se má dostati všecek jeho majetek, ale ty musíš vzíti si ji za manželku.', 'Tob 6:13': 'Protož požádej za ni jejího otce a dá ti ji za manželku.“', 'Tob 6:14': 'Tobjáš namítal: „Slyším, že byla vdána za sedm mužů a (že všichni) zemřeli; ano i to jsem slyšel, že je zabil zlý duch.', 'Tob 6:15': 'Proto bojím se, by snad i mně tak se nestalo; jsa jedináček svých rodičů, přivedl bych jejich stáří žalostí do hrobu."', 'Tob 6:16': 'Tu ho anděl Rafael poučoval: „Slyš mne a povím ti, nad kterými má zlý duch moc.', 'Tob 6:17': 'Nad těmi totiž, kteří vcházejí v manželství tak, že Boha od sebe a od své mysli odmítají a své chlípnosti hoví jako kůň a mezek, kteří nemají rozumu; nad takovými má zlý duch moc.', 'Tob 6:18': 'Ale ty, když ji pojmeš, vejda k ní do ložnice, tři dny se jí zdrž a nečiň nic jiného, jen se s ní modli.', 'Tob 6:19': 'A tu noc, když zapálíš rybí játra, bude zlý duch zapuzen.', 'Tob 6:20': 'Druhou noc budeš připuštěn ke spojení se svatými patriarchy.', 'Tob 6:21': 'Třetí pak noc dojdeš požehnání, by se vám rodili zdraví chlapci.', 'Tob 6:22': 'A když třetí noc pomine, s bázní Boží pojmi pannu, veden jsa více touhou po synech než chlípností, abys v synech došel požehnání (slíbeného) potomstvu Abrahamovu."', 'Tob 7:1': 'Přibyli tedy k Raguelovi a ten je přijal s radostí.', 'Tob 7:2': 'Pohleděv Raguel na Tobjáše pravil své manželce Anně: „Jak podoben je tento jinoch mému sestřenci!"', 'Tob 7:3': 'To poznamenav tázal se (jich): „Odkud jste, mládenci, bratři naši?" Oni odpověděli: „Z kmene Neftali jsme, z ninivských zajatců."', 'Tob 7:4': '„Znáte Tobjáše, mého bratra?" tázal se jich Raguel. „Známe" odpověděli.', 'Tob 7:5': 'Když pak o něm vypravoval mnoho dobrého, pravil anděl Raguelovi: „Tobjáš, na něhož se ptáš, jest otec tohoto."', 'Tob 7:6': 'Tu Raguel padl na jeho šíji, se slzami v oku ho políbil a pláče na jeho hrdle', 'Tob 7:7': 'řekl: „Budiž požehnán, synu můj, neboť máš dobrého, ano výtečného otce."', 'Tob 7:8': 'Také Anna, jeho manželka, i Sára, jejich dcera, plakaly.', 'Tob 7:9': 'Když porozmlouvali, kázal Raguel zabíti berana a připraviti hody. Když však je zval, by sedli za stůl k jídlu,', 'Tob 7:10': 'prohlásil Tobjáš: „Já tu dnes nebudu jísti ani píti, dokud nesplníš mou prosbu a neslíbíš mi dáti svou dceru Sáru."', 'Tob 7:11': 'Raguel slyše ta slova ulekl se, neboť věděl, co se stalo oněm sedmi mužům, kteří k ní vešli a počal se obávati, aby snad i tomuto nestalo se taktéž. Když se kolísal a nedával žadateli žádné odpovědi,', 'Tob 7:12': 'řekl mu anděl: „Neboj se dáti mu ji, neboť tomuto bojícímu se Boha přísluší tvá dcera; proto ji nemohl nikdo jiný dostati." – ', 'Tob 7:13': '„Nepochybuji," – pravil Raguel – „že připustil Bůh mé modlitby a slzy před svou tvář,', 'Tob 7:14': 'a věřím, že proto přivedl vás ke mně, aby tato podle zákona Mojžíšova se vdala do své přízně; nyní tedy nepochybuj, že ti ji dám."', 'Tob 7:15': 'A ujav pravou ruku své dcery dal ji do pravice Tobjášovy řka: „Bůh Abrahamův, Bůh Isákův a Bůh Jakobův, budiž s vámi, spojiž vás a splniž na vás své požehnání!"', 'Tob 7:16': 'Vzavše pak list sepsali manželskou smlouvu.', 'Tob 7:17': 'Potom hodovali a dobrořečili Bohu.', 'Tob 7:18': 'Raguel povolav k sobě Annu, svou manželku, přikázal jí, by připravila jinou jizbu.', 'Tob 7:19': 'Tam uvedla svou dceru Sáru, která plakala.', 'Tob 7:20': 'I těšila ji: „Buď dobré mysli, dcero má; Pán nebes dej ti radost za to, že jsi trpěla bolest."', 'Tob 8:1': 'Když povečeřeli, uvedli k ní jinocha.', 'Tob 8:2': 'Tobjáš rozpomenuv se na slova andělova, vyňal ze svého váčku částku jater a vložil ji na živé uhlí.', 'Tob 8:3': 'Tu anděl Rafael chopil zlého ducha a upoutal jej na poušti horního Egypta.', 'Tob 8:4': 'Tobjáš pak napomenul pannu: „Sáro, vstaň a modleme se k Bohu dnes, zítra, a pozítřku, neboť tyto tři noci dlužno nám spojovati se s Bohem; až bude po třetí noci, bude nám lze svůj sňatek dokonati.', 'Tob 8:5': 'Jsmeť děti svatých, proto nesmíme se spojovati jako pohané, kteří Boha neznají."', 'Tob 8:6': 'Oba tedy vstali a společně úpěnlivě se modlili, by se jim dostalo zdraví.', 'Tob 8:7': 'Tobjáš se modlil: „Hospodine, Bože našich otců, chvaltež tebe nebesa i země, moře, prameny, řeky i všichni tvoji tvorové, kteří v nich jsou.', 'Tob 8:8': 'Tys učinil Adama z hlíny země a dals mu pomocnici Evu.', 'Tob 8:9': 'A nyní, Hospodine, ty víš, že neberu si svou sestru za manželku z chlipnosti, nýbrž jedině z lásky k potomstvu, by jím bylo velebeno tvé jméno na věky věkův."', 'Tob 8:10': 'Sára pak se modlila: „Smiluj se nad námi, Hospodine, smiluj se nad námi a dej, bychom oba spolu ve zdraví zestárli!"', 'Tob 8:11': 'V době kuropění kázal Raguel povolati své služebníky a odešel s nimi kopati hrob.', 'Tob 8:12': 'Řeklť: „Snad se stalo i jemu jako oněm sedmi jiným mužům, kteří k ní vešli."', 'Tob 8:13': 'Když hrob vykopali, Raguel navrátiv se k manželce své pravil jí:', 'Tob 8:14': '„Pošli jednu ze svých služebných podívat se, zdali umřel, ať ho pochovám dříve než bude den."', 'Tob 8:15': 'Poslala tedy jednu svou služebnou. Ta všedši do jizby nalezla je živé a zdravé ani oba spí.', 'Tob 8:16': 'I vrátila se a oznámila dobrou novinu. Dobrořečili tedy Hospodinu, totiž Raguel a jeho manželka Anna', 'Tob 8:17': 'řkouce: „Dobrořečíme ti, Hospodine, Bože Israelův, že se nestalo, jak jsme se domnívali.', 'Tob 8:18': 'Neboť učinil jsi s námi podle svého milosrdenství a zapudil jsi od nás nepřítele, který nás pronásledoval.', 'Tob 8:19': 'Smiloval ses nade dvěma jednorozenci. Dej, Hospodine, ať ještě dokonaleji dobrořečí a přinášejí ti obět chvály tvé za své zdraví, by poznali všichni národové, že ty jsi samojediný Bůh nad celou zemí."', 'Tob 8:20': 'A hned kázal Raguel svým služebníkům zasypati hrob, který byli vykopali dříve než nastane den.', 'Tob 8:21': 'Své manželce pak řekl, by vystrojila hody a připravila všech potřebných pokrmů na cestu.', 'Tob 8:22': 'Dal také zabíti dvě tučné krávy a čtyři berany a přistrojiti hody všem svým sousedům a přátelům.', 'Tob 8:23': 'Tobjáše pak zavázal Raguel přísahou, že u něho pobude dva týdny,', 'Tob 8:24': 'dal mu polovici ze všeho svého majetku a dal napsati zápis, že (druhá) polovice, která zbude po jejich smrti, dostane se ve vlastnictví Tobjášovi.', 'Tob 9:1': 'Tu Tobjáš povolal k sobě anděla, kterého považoval za člověka a pravil mu: „Bratře Azarjáši, prosím tě, poslechni mé řeči.', 'Tob 9:2': 'I kdybych ti dal sebe sama za nevolníka, nebudu hoden, abys mne opatroval.', 'Tob 9:3': 'Přece však tě prosím, vezmi soumary a služebníky, jdi do medského města Rages ke Gabelovi, vrať mu jeho úpis, vezmi od něho peníze a popros ho, by přišel na mou svatbu.', 'Tob 9:4': 'Víš zajisté sám, že můj otec počítá dny a budu-li prodlévati o jeden den déle, bude se rmoutit;', 'Tob 9:5': 'ty též vidíš, že mne Raguel zavázal přísahou a že (této) přísahy, kterou jsem mu zavázán, nemohu nedbáti."', 'Tob 9:6': 'Rafael tedy vzav čtyři z Raguelových služebníků a dva velbloudy, šel do medského města Rages, vyhledal Gabela, vrátil mu jeho úpis a vzal od něho všecky peníze.', 'Tob 9:7': 'Vypravoval mu též o Tobjášovi, synu Tobjášovu, všecko, co se stalo, a přivedl ho na svatbu.', 'Tob 9:8': 'Když vešel do domu Raguelova, nalezl Tobjáše za stolem. Tobjáš rychle vyskočil. Oba se políbili a Gabel se slzami v očích dobrořečil Bohu', 'Tob 9:9': 'řka: „Požehnej tě Bůh Israelův, neboť jsi syn výtečného muže, spravedlivého, bohabojného, jenž dává almužny.', 'Tob 9:10': 'Buď též požehnána tvá manželka a vaši rodičové:', 'Tob 9:11': 'kéž uvidíte syny své a syny svých synů až do třetího a do čtvrtého kolena; požehnáno budiž vaše potomstvo od Boha Israelova, jenž kraluje na věky věkův!"', 'Tob 9:12': 'Když řekli všichni „Amen", počali hodovati; a také (tu) svatební hostinu slavili s bázní Boží.', 'Tob 10:1': 'Když Tobjáš pro svatbu prodléval, měl otec jeho Tobjáš starost o něho a pravil: „Proč asi mešká můj syn a co ho tam zdržuje?', 'Tob 10:2': 'Umřel snad Gabel a není nikoho, kdo by mu vrátil peníze?"', 'Tob 10:3': 'i počal se velmi rmoutit a s ním i manželka jeho Anna; oba dali se do pláče, protože v ustanovený den nevrátil se k nim jejich syn.', 'Tob 10:4': 'Matka jeho plakala usedavým pláčem a říkala: „Běda, běda mně, synu můj! Proč jsme tě pustili na cestu, světlo svých očí, oporu svého stáří, potěchu svého života, naději svého potomstva?', 'Tob 10:5': 'Majíce všecko v tobě jediném, neměli jsme tě od sebe pustit."', 'Tob 10:6': 'Tobjáš jí však říkal: „Mlč a nermuť se, náš syn je zdráv; muž, s kterým jsme ho poslali, je zcela spolehlivý."', 'Tob 10:7': 'Ona však nemohla se žádným způsobem upokojiti, ale každodenně vybíhala, rozhlédala se kolem a obcházela všecky cesty, kterými se domnívala, že by mohl přijíti, aby možno-li z daleka ho uzřela, až bude vraceti se.', 'Tob 10:8': 'Raguel však zdržoval svého zetě řka: „Zůstaň zde a já pošlu k Tobjášovi, otci tvému, posla, že se máš dobře."', 'Tob 10:9': '„Já vím" – zdráhal se Tobjáš – „že otec můj a matka počítají nyní každý den a srdce jejich se trápí."', 'Tob 10:10': 'Když pak Raguel mnohými řečmi Tobjáše prosil, ten však žádným způsobem nechtěl ho slyšet, odevzdal mu Sáru i polovici všeho majetku svého, totiž nevolníky, nevolnice, dobytek, velbloudy, krávy a mnoho peněz, a zdravého a veselého propustil ho,', 'Tob 10:11': 'řka: „Svatý anděl Hospodinův buď na vaší cestě a dovediž vás ve zdraví, zastaňte u rodičů všecko ve zdraví a štěstí a kéž uvidí mé oči prve než umru, syny vaše!"', 'Tob 10:12': 'Rodičové vzavše svou dceru políbili ji a propustili,', 'Tob 10:13': 'napomínajíce ji, by ctila svého tchána a tchyni, milovala muže, spravovala čeládku, opatrovala dům a sama aby se chovala bez úhony.', 'Tob 11:1': 'Když se vraceli, přišli jedenáctého dne do Charanu, jenž je na půl cestě do Ninive.', 'Tob 11:2': '„Bratře Tobjáši" – pravil anděl – „víš, jaks opustil svého otce.', 'Tob 11:3': 'Proto libo-li ti, pojďme napřed a čeládka s tvou manželkou a s dobytkem ať jde volným krokem za námi."', 'Tob 11:4': 'Když se mu zalíbil ten (návrh), aby šli (napřed), řekl Rafael Tobjášovi: „Vezmi s sebou rybí žluč, neboť bude jí třeba." Vzal tedy Tobjáš žluč a šli.', 'Tob 11:5': 'Anna sedávala každodenně u cesty na vrchu hory, s které mohla daleko viděti.', 'Tob 11:6': 'Když pak s téhož místa vyhlédala, zdali již jde, uzřela je z daleka a hned poznala, že to jde její syn; i běžela a pověděla to svému muži řkouc: „Hle, tvůj syn přichází."', 'Tob 11:7': 'Rafael pravil Tobjášovi: „Jakmile vejdeš do domu svého, hned pokloň se Hospodinu, svému Bohu, a poděkuj mu; pak přistup k otci svému a polib ho,', 'Tob 11:8': 'a hned pomaž mu oči touto žlučí, kterou s sebou neseš; nebo věz, že brzy otevrou se oči tvého otce, i uzří nebeské světlo a bude se radovati, že tě vidí."', 'Tob 11:9': 'Tu pes, který s nimi byl na cestě, je předběhl, přišel jakoby s poselstvím a ocasem vrtě dával najevo svou radost.', 'Tob 11:10': 'Slepý otec povstav počal běžeti, že až klopýtal; i podal služebníkovi ruku a tak vyšel svému synu v ústrety.', 'Tob 11:11': 'Objav jej políbil ho i s manželkou svou a oba dali se radostí do pláče.', 'Tob 11:12': 'Poklonivše se Bohu a vzdavše mu díky, posadili se.', 'Tob 11:13': 'Tu vzal Tobjáš rybí žluč, pomazal oči svého otce', 'Tob 11:14': 'a čekal asi půl hodiny; i počalo bělmo s očí jeho scházeti jako vaječná blána.', 'Tob 11:15': 'Tobjáš ji vzal, strhl s očí a hned nabyl zase zraku.', 'Tob 11:16': 'I chválili Boha, on i manželka jeho a všichni, kteří ho znali.', 'Tob 11:17': 'Tobjáš pravil: „Velebím tě, Hospodine, Bože Israelův, že jsi mne potrestal a že jsi mne uzdravil; hle, vidím Tobjáše, svého syna."', 'Tob 11:18': 'Po sedmi dnech přišla také Sára, žena jeho syna, i všecka čeleď zdráva, i dobytek, velbloudi a mnoho manželčiných peněz, jakož i peníze, které byl si vzal od Gabela.', 'Tob 11:19': 'I vypravoval svým rodičům o všech dobrodiních, které na něm Bůh učinil skrze člověka, jenž ho vedl.', 'Tob 11:20': 'Přišli též Achior a Nabat, Tobjášovi bratrovci, rozradostněni k Tobjášovi a blahopřáli mu ke všemu štěstí, které mu Bůh prokázal.', 'Tob 11:21': 'Sedm dní hodujíce všichni plesali velikou radostí.', 'Tob 12:1': 'Potom povolav si Tobjáš syna svého pravil mu: „Co můžeme dáti tomuto svatému muži, který šel s tebou?"', 'Tob 12:2': 'Tobjáš otci odpověděl: „Otče, jakou odměnu mu dáme? Co se může vyrovnati jeho dobrodiním?', 'Tob 12:3': 'Vedl mne a zase ve zdraví přivedl, on vybral peníze od Gabela, on mi zjednal manželku, on zapudil od ní zlého ducha, jejím rodičům způsobil velikou radost, mne samého vysvobodil, že mne ryba nepohltila, také tobě zjednal zrak, bys viděl nebeské světlo, zkrátka zahrnuti jsme skrze něho vším štěstím. Co mu budeme moci dáti, by se to srovnávalo s jeho zásluhou?', 'Tob 12:4': 'Ale prosím tě, otče můj, požádej ho, zdali by snad bylo mu libo vzíti si ze všeho, co bylo přineseno polovici?"', 'Tob 12:5': 'Povolavše ho pak, otec a syn, vzali jej stranou a počali prositi, by ráčil polovici všeho, co přinesli, přijmouti za vděk.', 'Tob 12:6': 'Tu jim pravil tajně: „Dobrořečte Bohu nebeskému a přede vším, co žije jej chvalte, neboť učinil s vámi podle svého milosrdenství.', 'Tob 12:7': 'Tajemství královo ukrývati je dobře, ale Boží skutky zjevovati a velebiti je čestno.', 'Tob 12:8': 'Modlitba s postem a s almužnou jest lepší, nežli schovávati poklady zlata;', 'Tob 12:9': 'neboť almužna vysvobozuje od smrti, stírá hříchy a působí, že docházíme milosrdenství a věčného života;', 'Tob 12:10': 'ti však, kteří činí hřích a nepravost, jsou nepřátelé sebe samých.', 'Tob 12:11': 'Proto zjevuji vám pravdu a nebudu skrývati před vámi tajemství:', 'Tob 12:12': 'Když jsi s pláčem modlíval se a pochovával mrtvé, když jsi nechával svého jídla, ukrýval ve dne mrtvé ve svém domě a v noci je pochovával, já jsem přednášel modlitby tvé Hospodinu.', 'Tob 12:13': 'A žes byl Bohu milý, bylo třeba, bys byl zkoušen.', 'Tob 12:14': 'Nyní však poslal mne Hospodin, bych tě uzdravil a Sáru, manželku tvého syna vysvobodil od zlého ducha.', 'Tob 12:15': 'Jáť jsem anděl Rafael, jeden ze sedmi, kteří stojíme před Hospodinem."', 'Tob 12:16': 'Když to uslyšeli, zarazili se a třesouce se padli k zemi na tvář.', 'Tob 12:17': 'I řekl jim anděl: „Pokoj vám, nebojte se!', 'Tob 12:18': 'Neboť když jsem byl s vámi, bylo to vůlí Boží; jemu dobrořečte a jemu zpívejte.', 'Tob 12:19': 'Zdálo se, že jsem s vámi jedl a pil; ale já požívám neviditelného pokrmu a nápoje, který nemůže být od lidí viděn.', 'Tob 12:20': '(Nyní) je však čas, bych vrátil se k tomu, který mne poslal, vy pak dobrořečte Bohu a vypravujte všecky jeho podivuhodné skutky."', 'Tob 12:21': 'Když to pověděl, zmizel jim před očima, že ho nemohli již viděti.', 'Tob 12:22': 'Ležíce tři hodiny na tváři dobrořečili Bohu a vstavše vypravovali všecky podivuhodné skutky jeho.', 'Tob 13:1': 'Tobjáš starší otevřev ústa dobrořečil Hospodinu řka: Veliký jsi, Hospodine, na věky, po všecku věčnost (trvá) tvoje vláda.', 'Tob 13:2': 'Neboť mrskáš ty a (zase) hojíš, do podsvětí svádíš a vyvádíš zpět, a tvé ruce nikdo uniknout nemůže.', 'Tob 13:3': 'Slavte Pána, synové Israelovi, před očima národů jej chvalte;', 'Tob 13:4': 'neboť (právě) proto rozptýlil vás mezi národy, kteří neznají ho, abyste mluvíce o jeho divech je učili, že není Bůh jiný všemocný kromě něho.', 'Tob 13:5': 'On nás trestal pro naše nepravosti a on spasí nás pro své milosrdenství.', 'Tob 13:6': 'Hleďte, co nám prokázati ráčil, oslavujte ho se strachem a s hrůzou, svými činy velebte věčného krále.', 'Tob 13:7': 'Já budu slavit ho v zemi zajetí svého, neboť ukázal svou velebnost na hříšném lidu.', 'Tob 13:8': 'Obraťte se tedy, kteří hřešíte, vykonávejte před Bohem spravedlnost; věřte, že vám prokáže milosrdenství.', 'Tob 13:9': 'Jáť, to jest duše má raduje se z něho.', 'Tob 13:10': 'Slavte Pána všichni, které si vyvolil, slavte dny veselé, vzdávejte mu díky.', 'Tob 13:11': 'Jerusaleme, (ty) město Boží, Pán tě potrestá pro skutky tvých rukou.', 'Tob 13:12': 'Oslavuj Pána dobrými svými činy, vzdávej chválu Bohu (věčných) věků, aby zase vystavěl svůj stánek v tobě, povolal zpět do tebe všecky zajatce, abys plesal po všecky věky věkův.', 'Tob 13:13': 'Velejasným světlem skvíti se budeš, všecky končiny země se budou ti klanět.', 'Tob 13:14': 'Národové z daleka k tobě přijdou s dary budou se klanět v tobě Pánu, půdu tvou za svatou budou považovat,', 'Tob 13:15': 'budouť jméno velké v tobě vzývat.', 'Tob 13:16': 'Zlořečeni budou, kdo tebou pohrdnou, zavrženi, kdož tě budou tupit; " požehnáni však tvoji stavitelé.', 'Tob 13:17': 'Ty pak radost budeš mít ze svých synů, neboť všichni budou požehnáni, budou shromážděni u Hospodina.', 'Tob 13:18': 'Blaze každému, kdo miluje tě, a kdo raduje se z pokoje tvého.', 'Tob 13:19': 'Duše moje, dobrořeč Hospodinu, vysvobodíť město své Jerusalem ze všech jeho soužení Hospodin Bůh náš.', 'Tob 13:20': 'Budu šťasten, žít-li bude můj dorost, aby viděl slávu Jerusalema.', 'Tob 13:21': 'Jerusalemské brány zbudovány budou ze safíru a ze smaragdu; z drahokamů všecky zdi jeho vůkol.', 'Tob 13:22': 'Všecky ulice jeho vydlážděny budou bělostným a čistým kamenem, a v jeho třídách bude zpěv: „Alleluja."', 'Tob 13:23': 'Požehnán Hospodin, který vyvýšil jej, vládniž nad ním na věky věkův. Amen.', 'Tob 14:1': 'Tobjáš dokončil svůj chvalozpěv. Od té doby, co nabyl Tobjáš zraku, byl (ještě) živ čtyřicet dvě léta, a viděl syny svých vnuků.', 'Tob 14:2': 'Dovršiv sto dva roky byl uctivě v Ninive pohřben.', 'Tob 14:3': 'Ztratil totiž zrak v padesátém šestém roce a v šedesáti letech ho zase nabyl.', 'Tob 14:4': 'Ostatek jeho života byl radostný a prospívaje v bázni Boží odešel v pokoji.', 'Tob 14:5': 'V hodinu smrti povolav k sobě svého syna Tobjáše a sedm jeho mladých synů, svých vnuků, pravil jim:', 'Tob 14:6': '„Zkáza Ninive se blíží; neboť nemine se s účinkem slovo Hospodinovo. A naši bratři, kteří jsou ze země Israelovy (odvedeni a) rozptýleni, navrátí se do ní;', 'Tob 14:7': 'všecka jeho opuštěná země bude zase zalidněna; dům Boží, který byl v ní spálen, bude zase vystavěn a všichni, kteří se bojí Boha, vrátí se tam.', 'Tob 14:8': 'I pohané opustí své modly, přijdou do Jerusalema, a budou v něm bydliti;', 'Tob 14:9': 's radostí také všichni králové země budou se klaněti v něm králi Israelovu."', 'Tob 14:10': '„Protož slyšte, synové moji, svého otce: Služte Hospodinu věrně, snažte se činiti, co se mu líbí;', 'Tob 14:11': 'přikažte také svým synům, by činili skutky spravedlivé, dávali almužnu, pamatovali na Boha a ustavičně upřímně a z celé své síly ho chválili.', 'Tob 14:12': 'Nyní tedy, synové, slyšte mne! Nezůstávejte tu; ale jakmile pochováte svou matku vedle mne v jednom hrobě, hned vydejte se na cestu, byste se odtud dostali,', 'Tob 14:13': 'neboť vidím, že nepravost města je zničí."', 'Tob 14:14': 'Po smrti své matky tedy odešel Tobjáš z Ninive se svou manželkou, se syny a vnuky i vrátil se k svému tchánu a tchyni.', 'Tob 14:15': 'Zastal je ve zdraví a ve stáří velikém. Pečoval o ně a sám zavřel jim oči. Všecko dědictví domu Raguelova dostal on sám. Viděl syny svých synů do pátého kolena.', 'Tob 14:16': 'Když dovršil v bázni Boží devadesát devět roků, v radosti pochovali ho.', 'Tob 14:17': 'Všecka jeho přízeň a všecek jeho rod žil dále šťastně svatým životem, takže milí byli jak Bohu, tak lidem, to jest všem obyvatelům země.'}