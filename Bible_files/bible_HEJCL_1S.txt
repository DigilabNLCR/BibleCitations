{'1S 1:1': 'Byl jeden muž z Ramanů, Surovec, z hor Efraimských, a jméno jeho Elkana, syn Jerohama, syna Eliu, syna Tohu, syna Sufova, z Efraimska.', '1S 1:2': 'Ten měl dvě ženy: jméno jedné Anna, a jméno druhé Fenenna. Fenenna měla syny, Anna však dětí neměla.', '1S 1:3': 'I chodíval muž ten ze svého města v ustanovené dny, aby se klaněl a obětoval Hospodinu zástupů v Silu. – Byli pak tam dva synové Helioví, Ofni a Finees, kněží Hospodinovi. – ', '1S 1:4': 'Kdykoli nadešel den, kdy Elkana obětoval, dával Fenenně, manželce své, všem synům jejím i dcerám díly;', '1S 1:5': 'Anně však dával (jen) jeden díl, smutně, poněvadž Annu miloval, Hospodin však zavřel život její.', '1S 1:6': 'Také její sokyně ji trápívala a náramně sužovala, vytýkajíc jí i to, že Hospodin zavřel jí život;', '1S 1:7': 'tak činívala každý rok, kdy nadešel zase čas, že stoupali k domu Hospodinovu; tak ji popouzívala. Když ona (jednou) plakala a nic nejedla,', '1S 1:8': 'řekl jí Elkana, muž její: „Anno, proč pláčeš? a proč nejíš? a proč trápí se srdce tvé? Zda nejsem ti já lepší, nežli deset synů?"', '1S 1:9': 'Když se v Silu najedli a napili, Anna vstala, an Heli, kněz, seděl na křesle před veřejemi chrámu Hospodinova,', '1S 1:10': 'a jsouc hořké mysli, modlila se k Hospodinu velmi plačíc;', '1S 1:11': 'učinila také slib: „Hospodine zástupů, shlédneš-li milostivě na trápení služebnice své, rozpomeneš-li se na mne, nezapomeneš-li na služebnici svou a dáš-li jí chlapečka: dám jej Hospodinu na všecky dny života jeho, a břitva nepřejde mu po hlavě."', '1S 1:12': 'Když se dlouho před Hospodinem modlila, pozoroval Heli ústa její.', '1S 1:13': 'Anna totiž mluvila v srdci svém, toliko rty se jí hýbaly, hlasu však dokonce nebylo slyšeti; domníval se tedy Heli, že jest opilá,', '1S 1:14': 'a řekl jí: „Dlouho-li budeš opilá? Prober se maličko z vína, kterým čišíš!"', '1S 1:15': 'Anna odpověděla: „Nikoli, pane můj, ale žena velmi nešťastná jsem já; vína ni čeho jiného, co může opojiti, jsem nepila, ale vylévala jsem srdce své před obličejem Hospodinovým.', '1S 1:16': 'Nehleď na služebnici svou jako na ničemnici; nebo z přílišné bolesti a žalosti své mluvila jsem dosud."', '1S 1:17': 'Tu jí pravil Heli: „Jdi v pokoji, a Bůh Israelův dej ti, zač jsi ho prosila!"', '1S 1:18': 'Ona řekla: „Kéž nalezne služebnice tvá milost před očima tvýma!" Poté šla žena svou cestou, jedla a líce její nebyly již zasmušilé.', '1S 1:19': 'Ráno vstali, poklonili se před Hospodinem a vrátili se; přišli domů, do Ramy. Elkana poznal Annu, svou manželku, a Hospodin se na ni rozpomněl,', '1S 1:20': 'že počala. Po čase porodila syna a dala mu jméno Samuel, že ho (– pravila –) od Hospodina žádala.', '1S 1:21': 'Když pak šel Elkana, muž její, se vším domem svým, by podal Hospodinu sváteční obět a co slíbil,', '1S 1:22': 'Anna nešla; řekla totiž muži svému: „Nepůjdu, dokud nebude dítě odstaveno; pak je povedu, by se ukázalo před obličejem Hospodinovým a tam navždy zůstalo."', '1S 1:23': 'Elkana, její muž, jí řekl: „Učiň, jak za dobré uznáváš; zůstaň, dokud ho neodstavíš; kéž (jen) splní Hospodin slovo své!" Zůstala tedy žena a kojila syna svého, až jej odstavila.', '1S 1:24': 'Když ho byla odstavila, vedla jej se třemi býčky, se třemi mírkami mouky, jakož i se džbánem vína, a přivedla jej k domu Hospodinovu v Silu. – Chlapec byl ještě děcko. – ', '1S 1:25': 'Když býčka obětovali, přivedli chlapečka k Helimu,', '1S 1:26': 'a Anna řekla: „Prosím, pane můj, jakože žiješ, pane můj! Já jsem ta žena, která jsem stála zde před tebou a modlila se k Hospodinu.', '1S 1:27': 'Za tohoto chlapce modlila jsem se, a dal mi Hospodin, zač jsem ho prosila.', '1S 1:28': 'Proto také já ho dávám Hospodinu; na všecky dny života svého budiž darován Hospodinu!" I klaněli se tam Hospodinu, Anna pak modlila se takto:', '1S 2:1': 'Plesá srdce mé z Hospodina, povýšen je roh můj od. Boha mého. Mluví má ústa k mým nepřátelům; ano, radost mám, žes mi přispěl.', '1S 2:2': 'Není svatého jako je Hospodin, – není jiného kromě tebe – a není silného jako je Bůh náš.', '1S 2:3': 'Nemluvte dále zpupně a chlubně, vzdalte se od úst vám staré (ty) řeči; jet Bůh vševědoucí Hospodin, jsou mu i myšlenky vyloženy.', '1S 2:4': 'Luk silných bývá překonáván, slabí však opasují se silou.', '1S 2:5': 'Kdo byl dřív syt, za chléb najímá se, kdo však hladověli, jsou syti. Ba i bezdětná rodí mnoho (dětí), matka však četných synů slábne.', '1S 2:6': 'Hospodin život bere i dává, uvádí do pekel a zas vyvádí,', '1S 2:7': 'Hospodin chudým i bohatým činí, ponižuje i povyšuje.', '1S 2:8': 'Pozdvihuje nuzného z prachu, a z kalu chuďasa povyšuje, aby seděl vedle knížat, aby čestné místo dostal. –  Nebo jeho jsou stěžeje země, na které vesmír On postavil. – ', '1S 2:9': 'Nohy svých svatých opatruje, hříšní však ve tmách umlkají. Věru ne svou silou může co člověk;', '1S 2:10': 'Hospodin, ten své odpůrce děsí, neb na ně s nebe hromy metá, Hospodin soudí končiny země. A dává sílu svému králi, zdvíhá roh svého pomazaného.', '1S 2:11': 'Elkana odešel domů do Ramy; chlapec pak sloužil před obličejem Hospodinovým, pod Helim, knězem.', '1S 2:12': 'Synové Helioví však byli pekelníci, kteří nedbali Hospodina,', '1S 2:13': 'ani práva kněžského (hledícího) k lidu. Ale přinášel-li kdo obět, když se vařilo maso, přicházel služebník knězův s vidličkou trojzubou v ruce,', '1S 2:14': 'i strkal ji do kotlíku, do pánve, do hrnce nebo do kotle, a vše, co vidličkou vyzdvihl, brával kněz sobě; tak činívali všem. Israelitům, kteří přicházeli do Sila.', '1S 2:15': 'Ba i prve nežli zapalovali tuk, přicházel služebník kněžský a říkal obětujícímu.: „Dej mi masa, ať upeku knězi; neboť nepřijmu od tebe masa vařeného, ale syrové."', '1S 2:16': 'Když mu obětující říkal: „Ať je podle obyčeje spálen nejprve tuk (také) dnes; potom si vezmi, jak mnoho si přeješ," odpovídal, mu: „Nikoli; ale nyní dáš, sice vezmu mocí."', '1S 2:17': 'Byl tedy hřích (těch) služebníků převeliký před Hospodinem, neboť odtrhovali lidi od oběti Hospodinovy.', '1S 2:18': 'Samuel však konal službu před obličejem Hospodinovým. Chlapec byl opásán lněným efodem,', '1S 2:19': 'a matka dělávala mu malý kabátec, který přinášela v určitých dnech, kdy chodila se svým mužem na sváteční obět.', '1S 2:20': 'A požehnal Heli Elkanovi a manželce jeho řka mu: „Dej ti Hospodin potomstvo z této ženy náhradou za to, co jsi půjčil Hospodinu." Pak se vrátili domů.', '1S 2:21': 'Hospodin také Annu navštívil, že počala a porodila tři syny a dvě dcery. Mladičký Samuel rostl tak u Hospodina,', '1S 2:22': 'Heli však velmi zestárl. Když slyšel všecky věci, které činili synové jeho všemu Israeli – také že spávali se ženami, které byly zaměstnány u vchodu do stánku – ', '1S 2:23': 'řekl jim: „Proč činíte takové věci, věci nejhorší, o kterých slyším ode všeho lidu?', '1S 2:24': 'Nečiňte toho, synové moji; není to dobrá pověst, kterou slýchám, že uvádíte do hříchu lid Hospodinův.', '1S 2:25': 'Zhřeší-li člověk proti člověkovi, může mu býti Bůh milostiv; zhřeší-li však člověk proti Hospodinu, kdo se bude za něho přimlouvati?" Ale neuposlechli hlasu otcova, neboť Hospodin chtěl jim vzíti život.', '1S 2:26': 'Chlapec Samuel však prospíval a rostl, a líbil se jak Hospodinu, tak i lidem.', '1S 2:27': 'I přišel muž Boží k Helimu a řekl mu: „Toto praví Hospodin: Zda jsem patrně nezjevil se domu otce tvého, když byli v Egyptě (otroky) domu faraonova?', '1S 2:28': 'A vyvolil jsem ho ze všech kmenův Israelových sobě za kněze, by vystupoval k oltáři mému, by zapaloval mi kadidlo a nosil efod přede mnou; dal jsem také domu otce tvého všecky oběti synův Israelových.', '1S 2:29': 'Proč jste pokopali oběti mé a dary mé, které jsem přikázal obětovati ve chrámu? A proč více ctíš syny své nežli mne, že jíte prvotiny každé oběti Israele, lidu mého?', '1S 2:30': 'Proto praví Hospodin, Bůh Israelův: „Ano, řekl jsem, že dům tvůj a dům otce tvého přisluhovati bude před obličejem mým na věčné časy. Nyní však" – praví Hospodin – „nikoliv, dokonce ne! Ale kdo slaví mne, toho oslavím; kdo však mnou pohrdá, tím bude pohrdáno.', '1S 2:31': 'Hle, přicházejí dny, kdy utnu rámě tvé i rámě domu otce tvého, že nebude staršího v rodině tvé.', '1S 2:32': 'Pak uzříš soka svého v chrámě a Israele ve všem štěstí; v rodině tvé však nebude staršího po všecky dny.', '1S 2:33': 'Nicméně neodejmu zcela potomstva tvého od oltáře svého, ale (to) proto, by mdlely oči tvé a chřadla ti duše; avšak většina rodiny tvé zemře, až dojde mužného věku.', '1S 2:34': 'To pak bude ti znamením, co přijde na tvé dva syny, Ofni a Fineesa: jednoho dne zemrou oba.', '1S 2:35': 'A vzbudím si kněze věrného, který bude podle srdce mého a vůle mé činiti; tomu zbuduji pevný dům, a choditi bude přede mnou jakožto pomazaný můj po všecky dny.', '1S 2:36': 'Stane se pak, že kdo zůstane z rodiny tvé, přijde, aby před ním přednesl prosbu za stříbrňák a chlebovou placku říkaje: „Připusť mne, prosím, k některému kněžskému úkonu, bych měl skývu chleba k jídlu."', '1S 3:1': 'Chlapec Samuel tedy přisluhoval Hospodinu pod Helim. Hospodin zřídka mluvil toho času, a vidění nebývalo časté.', '1S 3:2': 'Jednoho dne spal Heli na obvyklém místě; – oči se mu kalily, že nemohl viděti – ', '1S 3:3': 'lampa Boží nebyla ještě zhašena; a Samuel spal v Hospodinově chrámě, kde byla Boží archa.', '1S 3:4': 'I zavolal Hospodin: „Samuele."On odpověděl: „Tu jsem";', '1S 3:5': 'pak běžel k Helimu a řekl: „Tu jsem, neboť jsi volal na mne." Ten však odvětil: „Nevolal jsem; jdi zase a spi." Odešel tedy a spal.', '1S 3:6': 'Hospodin zavolal po druhé: „Samuele!" Samuel vstal, šel k Helimu a řekl: „Tu jsem, neboť jsi volal na mne." On však odvětil: „Nevolal jsem tě, synu můj; jdi zase a spi." – ', '1S 3:7': 'Samuel totiž ještě neznal Hospodina, a řeč Hospodinova mu nebyla (dosud) zjevena. – ', '1S 3:8': 'Hospodin však opět zavolal: „Samuele!" po třetí. Vstal tedy, šel k Helimu', '1S 3:9': 'a řekl: „Tu jsem, neboť jsi volal na mne." I porozuměl Heli, že Hospodin volal na chlapce, a řekl Samuelovi: „Jdi a spi; a bude-li na tebe ještě volati rci: „Mluv, Hospodine, nebo slyší služebník tvůj." Odešel tedy Samuel a lehl si na své místo.', '1S 3:10': 'Tu přišel Hospodin, zastavil se, a volal jako prve: „Samuele, Samuele!" I řekl Samuel: „Mluv, Hospodine, nebo slyší služebník tvůj."', '1S 3:11': 'Řekl tedy Hospodin Samuelovi: „Hle, já učiním věc v Israeli, že každému, kdo o ní uslyší, zníti bude v obou uších.', '1S 3:12': 'Toho dne vykonám proti Helimu vše, co jsem mluvil o domu jeho, od počátku až dokonce.', '1S 3:13': 'Oznamuji mu totiž, že jsem odsoudil dům jeho na věky pro (tu) nepravost, že věděl, jak nešlechetně činí synové jeho, a netrestal jich.', '1S 3:14': 'Proto přisahal jsem domu Heliovu, že nebude na věky smyta nepravost domu jeho obětmi ni dary."', '1S 3:15': 'Samuel pak spal až do rána, kdy otevřel dveře domu Hospodinova. Ostýchal se však oznámiti Helimu vidění.', '1S 3:16': 'I povolal Heli Samuela a řekl: „Samuele synu můj!" On odpověděl: „Tu jsem."', '1S 3:17': 'Pak se ho ptal: „Co je to, co ti Hospodin řekl? Prosím tě, netaj toho přede mnou. Bůh tě trestej, a trestej, zatajíš-li přede mnou něco ze všech slov, která byla ti řečena."', '1S 3:18': 'Oznámil mu tedy Samuel všecky ty řeči a netajil jich před ním. On pak odpověděl: „Je to Hospodin; co dobrého je před očima jeho, nechať učiní."', '1S 3:19': 'Samuel pak rostl a Hospodin byl s ním; žádné ze všech slov jeho nepadlo na zem.', '1S 3:20': 'A poznal všecek Israel od Danu až po Bersabe, že Samuel je pravý prorok Hospodinův.', '1S 3:21': 'Hospodin zjeviv se Samuelovi v Silu, ukazoval se tam i dále a mluvil. Samuel pak mluvil ke všemu Israelovi.', '1S 4:1': 'Za oněch dnů sešli se Filišťané, aby bojovali; také Israel vytáhl do boje proti Filišťanům. (Israelité) položili se táborem u Kamene pomoci, Filišťané pak přitáhli k Afeku', '1S 4:2': 'a sešikovali se proti Israelovi. Když došlo k bitvě, Israel dal se na útěk před Filišťany; a bylo jich zabito v té bitvě nárůzno po polích asi čtyři tisíce mužů.', '1S 4:3': 'Když se vrátil lid do stanů, řekli starší Israelovi: „Proč porazil nás Hospodin dnes přeci Filišťany? Přinesme si sem ze Sila Hospodinovu archu úmluv}7; ať přijde mezi nás, aby nás vysvobodil z moci nepřátel našich."', '1S 4:4': 'Poslal tedy lid do Sila a vzali odtud archu úmluvy Hospodina zástupů, sedícího na cherubech; byli pak s Boží archou oba synové Helioví, Ofni a Finees.', '1S 4:5': 'Když přišla Hospodinova archa úmluvy do tábora, dal se všecek Israel do velikého křiku, až duněla země.', '1S 4:6': 'Filišťané, uslyševše křičící hlasy, tázali se: „Jaké jsou to hlasy velikého křiku v hebrejském vojsku?" Když pak zvěděli, že přišla archa Hospodinova do tábora,', '1S 4:7': 'báli se Filišťané říkajíce: „Přišel Bůh do tábora." A vzdychali řkouce:', '1S 4:8': '„Běda nám!" Nebo nebylo takového jásotu dosud. Běda nám! Kdo nás vysvobodí z ruky těchto bohů vznešených? Toť jsou bohové, kteří zbili Egypt všelikou ranou na poušti.', '1S 4:9': 'Buďte silni, buďte muži, Filišťané, abyste nesloužili Hebreům, jako sloužili oni vám! Vzmužte se a bojujte!"', '1S 4:10': 'Bojovali tedy Filišťané, a Israelité byli poraženi; každý utekl do svého stanu. Porážka byla převeliká: z Israele padlo třicet tisíc pěších,', '1S 4:11': 'též archa Boží byla vzata a také oba synové Helioví, Ofni a Finees, zahynuli.', '1S 4:12': 'Jeden Benjaminovec, který utekl z bitvy, přišel téhož dne do Sila s roztrženým rouchem a s hlavou prachem posypanou.', '1S 4:13': 'Když přišel, seděl Heli na křesle hledě proti cestě; báloť se srdce jeho o Boží archu. Když tedy muž ten přišel a zvěstoval to městu, kvílilo všecko město.', '1S 4:14': 'Když Heli slyšel zvuky křiku a ptal se: „Jaký je to bouřlivý křik?", onen muž rychle přišel a zvěstoval mu to.', '1S 4:15': 'Bylo pak Helimu devadesát osm let; oči se mu zakalily, že nemohl viděti.', '1S 4:16': 'Když tedy (onen muž) Helimu řekl: „Přicházím z boje; utekl jsem dnes z bitvy," tázal se ho: „Co se stalo, synu můj?"', '1S 4:17': 'Posel odpověděl: „Utekl Israel před Filišťany, pohroma veliká stihla lid, také oba tvoji synové, Ofni a Finees, jsou mrtvi, ano i Boží archa je vzata."', '1S 4:18': 'Jakmile se zmínil o Boží arše, spadl (Heli) s křesla naznak u brány, zlomil vaz a tak umřel; bylť muž starý, vysokého věku. Soudil Israele čtyřicet let.', '1S 4:19': 'Jeho snacha, manželka Fineesova, byla těhotná a blízká porodu; když uslyšela zprávu, že je archa Boží vzata, že je mrtev tchán i muž její, klesla a porodila, neboť napadly ji náhle bolesti.', '1S 4:20': 'Když již umírala, řekly jí (ženy) stojící kolem ní: „Neboj se, neboť jsi porodila syna." Ona jim však neodpověděla, nedbajíc (jejich řečí),', '1S 4:21': 'ale nazvala chlapce Ichabod řkouc: „Vzdálila se sláva od Israele" – protože vzata byla archa Boží, ale také pro tchána a muže svého. – ', '1S 4:22': 'Řekla tedy: „Vzdálila se sláva od Israele," protože vzata jest archa Boží.', '1S 5:1': 'Filišťané vzali archu Boží a odnesli ji od Kamene pomoci do Azotu.', '1S 5:2': 'Vzali tedy Filišťané archu Boží, vnesli ji do chrámu Dagonova a postavili ji podle Dagona.', '1S 5:3': 'Když Azotští druhého dne ráno vstali, hle, Dagon ležel obličejem na zemi před archou Hospodinovou; i vzali Dagona a postavili ho zase na jeho místo.', '1S 5:4': 'Druhého dne ráno vstávše nalezli opět Dagona, an leží obličejem na zemi před archou Hospodinovou; hlava pak Dagonova a obě ruce jeho byly uraženy na prahu;', '1S 5:5': 'z Dagona zůstal (jen) trup na svém místě. – Proto kněží Dagonovi a všichni, kdo vcházejí do jeho chrámu, nešlapají na práh Dagonův v Azotu až do dneška.', '1S 5:6': 'Ruka Hospodinova velmi zatížila Azotské; stihl je pohromou, ranil Azot i s okolím na skrytém místě řiti.', '1S 5:7': 'Muži azotští, vidouce tu ránu, řekli: „Ať nezůstane archa Boha Israelova u nás; nebo tvrdě doléhá ruka jeho na nás i na Dagona, boha našeho."', '1S 5:8': 'A poslavše shromáždili všecka knížata filištínská u sebe a řekli: „Co učiníme s archou Boha Israelova?" Getští odpověděli: „Budiž nešena archa Boha Israelova v průvodu do kola." I nosili archu Boha Israelova v průvodu do kola.', '1S 5:9': 'Když ji tak v průvodu do kola nosili, doléhala ruka Hospodinova na každé město smrtí převelikého množství; ranila obyvatele každého města od malého až do velikého, že z nich vycházely hnisající třásně.', '1S 5:10': 'Poslali také archu Boží do Akkaronu. Když tam archa Boží přišla, vzkřikli Akkaronští: „Přinesli k nám v průvodu archu Boha Israelova, by pobil nás i lid náš."', '1S 5:11': 'Poslali tedy a shromáždili všecka knížata filištínská, a ti řekli: „Propusťte archu Boha Israelova; ať se vrátí na své místo, by neusmrtila nás i s naším lidem."', '1S 5:12': 'Strach smrti totiž byl v celém městě; ruka Boží je velmi tížila. Také muži, kteří nezemřeli, byli postiženi na skrytém místě řiti. I vystupovalo kvílení k nebi z celého města.', '1S 6:1': 'Archa Hospodinova byla v zemi Filišťanů sedm měsícův.', '1S 6:2': 'I povolali Filišťané kněze a hadače řkouce: „Co učiníme s archou Hospodinovou? Rcete nám, kterak bychom ji odeslali na její místo!" Oni odpověděli:', '1S 6:3': '„Odešlete-li archu Boha Israelova, neodesílejte jí s prázdnou, ale co jste povinní, dejte jí za hřích; budete pak uzdraveni a zvíte, proč ruka Boží neodchází od vás."', '1S 6:4': 'Když se tázali: „Co mu máme dáti za hřích?" odvětili:', '1S 6:5': '„Podle počtu krajů filištinských udělejte pět zlatých řití a pět zlatých myší; nebo táž rána je na všech vás i na knížatech vašich. Udělejte tedy napodobeniny svých řití, jakož i napodobeniny myší, které pohubily zemi, a vzdejte Bohu Israelovu čest; snad zdvihne ruku svou s vás, s bohů vašich a s vaší země.', '1S 6:6': 'Proč byste zatvrzovali srdce svá jako Egypťané a farao? Když byl raněn, (teprv pak) propustil je, že mohli odejíti.', '1S 6:7': 'Nyní tedy vezměte (dřevo) a udělejte jeden nový vůz, pak vezměte dvě otelené krávy, na které jho nebylo vloženo, zapřáhněte je do vozu a telata jejich zavřte doma.', '1S 6:8': 'Pak vezměte archu Hospodinovu, vložte ji na (ten) vůz, a zlaté napodobeniny, které jste jí vyplatili za hřích, položte ve skřínce na její bok a propusťte ji, ať odejde.', '1S 6:9': 'A pozorujte! Půjde-li cestou ke svému území, k Betsamesu: on učinil nám tu pohromu převelikou. Ne-li, poznáme, že ne ruka jeho dotkla se nás, ale náhodou to přišlo."', '1S 6:10': 'Učinili tedy tak: vzavše dvě krávy, které byly právě po teleti, zapřáhli je do vozu a telata jejich zavřeli doma.', '1S 6:11': 'Na vůz pak vložili archu Hospodinovu i se skřínkou, ve které byly zlaté myši a napodobené řiti.', '1S 6:12': 'I šly krávy přímo cestou, která vede do Betsamesu; řičíce kráčely toliko po té cestě a neuchylovaly se ni napravo ni nalevo. Knížata filištínská šla za nimi až ke hranicím Betsamesu.', '1S 6:13': 'Betsamesané žali (právě) pšenici v údolí. Když pozdvihli oči a uzřeli archu, zaradovali se, že ji vidí.', '1S 6:14': 'Vůz přijel na pole Betsamesana Josue a zastavil se tam. A byl tam veliký kámen. I sesekali dříví vozu a krávy vložili na ně v celopal Hospodinu.', '1S 6:15': 'Levité totiž složili archu Boží i skřínku, která u ní byla a ve které byly zlaté napodobeniny, a postavili ji na (ten) veliký kámen. Muži betsameští pak podali toho dne celopaly a (jiné) oběti Hospodinu.', '1S 6:16': 'Pět knížat filištínských, kteří to viděli, vrátilo se do Akkaronu téhož dne.', '1S 6:17': 'Zlaté řiti, které dali Filišťané za své provinění Hospodinu, jsou tyto: za Azot jedna, za Gazu jedna, za Askalon jedna, za Get jedna, za Akkaron jedna;', '1S 6:18': 'také zlaté myši; podle počtu filištínských měst, pěti krajin od města hrazeného až do vsi, která byla beze zdi; (svědkem toho je) veliký kámen, na který položili archu Hospodinovu, který jest až do dneška na poli Betsamesana Josue.', '1S 6:19': 'I pobil (Hospodin) z mužů betsameských, že viděli archu Hospodinovu, pobil z nich sedmdesát mužův a padesát tisíc z lidu ostatního. Lid kvílil, že ho stihl Hospodin tou velikou ranou.', '1S 6:20': 'Tu řekli muži betsameští: „Kdo obstojí před obličejem Hospodina, svatého Boha tohoto? A ke komu odebere se od nás?"', '1S 6:21': 'I poslali posly k obyvatelům Kariatiarimu, řkouce: „Filišťané přivezli zpět archu Hospodinovu; přijďte a přeneste si ji k sobě."', '1S 7:1': 'Přišli tedy muži kariatiarimští, odvedli archu Hospodinovu a vnesli ji do domu Abinadabova na pahorku. Eleazara pak, syna jeho, ustanovili, by opatroval archu Hospodinovu.', '1S 7:2': 'Ode dne, kdy zůstala archa Hospodinova v Kariatiarimu, uběhlo mnoho dní – byl totiž rok dvacátý – a všecek dům Israelův měl pokoj (chodě) za Hospodinem.', '1S 7:3': 'Když byl totiž Samuel říkal všemu domu Israelovu: „Cheete-li vrátit se celým srdcem svým k Hospodinu, dejte výhost cizím bohům, Baalům a Astartám, a přilněte srdcem svým k Hospodinovi, byste sloužili jemu jedinému; pak vytrhne vás z ruky Filišťanů" – ', '1S 7:4': 'synové Israelovi vyhošťovali Baaly a Astarty a sloužili jedině Hospodinovi.', '1S 7:5': 'Hekl pak Samuel: „Shromážděte všecek Israel v Masfě, ať se modlím za vás k Hospodinu!"', '1S 7:6': 'Sešli se tedy v Masfě, vážili vodu, lili ji před obličej Hospodinův, postili se ten den a říkali tam: „Zhřešili jsme Hospodinu." A Samuel soudil syny Israelovy v Masfě.', '1S 7:7': 'Když Filišťané uslyšeli, že jsou shromážděni synové Israelovi v Masfě, táhla knížata filištínská na Israele. Uslyševše to synové Israelovi, měli strach z Filišťanů', '1S 7:8': 'a řekli Samuelovi: „Nepřestávej volati za nás k Hospodinu, Bohu našemu, by nás vysvobodil z ruky Filišťanů!"', '1S 7:9': 'Vzal tedy Samuel beránka ještě neodstaveného, obětoval ho v celopal Hospodinu, volal k Hospodinu za Israele, a Hospodin ho vyslyšel.', '1S 7:10': 'Když totiž Filišťané vešli v boj s Israelem, Samuel (právě) obětoval celopal; Hospodin pak hřímal ten den velikým hromobitím na Filišťany, že způsobil v nich zmatek a že padali před Israelem.', '1S 7:11': 'Muži israelští vytáhše z Masfy honili Filišťany a bili je až na místo, které bylo pod Becharem.', '1S 7:12': 'Samuel pak vzal kámen, postavil jej mezi Masfu a Sen, nazval to místo „Kámen pomoci" a řekl: „Až sem pomáhal nám Hospodin."', '1S 7:13': 'Tak byli Filišťané pokořeni, že nepřišli vícekrát do území israelského, a tak spočívala, ruka Hospodinova na Filisťanech po všecky dny Samuelovy.', '1S 7:14': 'Města, která byli Filišťané odtrhli od Israele, byla Israelovi vrácena, od Akkaronu až po Get; též okolí jejich vysvobodil Israel z ruky Filišťanů. Také byl pokoj mezi Israelem a Amorrhejským.', '1S 7:15': 'Samuel soudil Israele po všecky dny života svého.', '1S 7:16': 'Každý rok obcházel Betel, Galgalu a Masfu soudě Israele v těch místech.', '1S 7:17': 'Pak vracíval se do Ramy, neboť tam byl dům jeho a tam soudil Israele; vystavěl tam též oltář Hospodinu.', '1S 8:1': 'Když Samuel zestárl, ustanovil syny své za soudce nad Israelem.', '1S 8:2': 'Jméno syna jeho prvorozeného bylo Joel a jméno druhého Abiáš. Soudili v Bersabe.', '1S 8:3': 'Synové jeho nechodili však po cestách jeho, ale náchylní jsouce k lakotě, brali dary a převraceli spravedlnost.', '1S 8:4': 'Shromáždili se tedy všichni starší Israelovi, přišli k Samuelovi do Ramy', '1S 8:5': 'a řekli mu: „Hle, ty jsi již stařec, a synové tvoji nechodí po cestách tvých; ustanov nám krále, aby nás soudil, jako všichni národové mají."', '1S 8:6': 'Očím Samuelovým nelíbila se ta věc, že řekli: „Dej nám krále, aby nás soudil!" Když pak se modlil Samuel k Hospodinu," ', '1S 8:7': 'řekl Hospodin Samuelovi: „Uposlechni hlasu lidu ve všem, co mluví k tobě; neboť ne tebe zavrhli, ale mě, bych nekraloval nad nimi.', '1S 8:8': 'Podle všech skutků svých, které činili ode dne, kdy jsem je vyvedl z Egypta až do dneška – jako opustili mě a sloužili bohům cizím, tak činí také tobě.', '1S 8:9': 'Nyní tedy poslechni hlasu jejich; ale dej jim veřejně výstrahu a upozorni je na právo krále, který kralovati bude nad nimi."', '1S 8:10': 'Mluvil tedy Samuel všecka slova Hospodinova k lidu, který byl žádal od něho krále,', '1S 8:11': 'a řekl: „Toto bude právo krále, který kralovati bude nad vámi: Bráti bude syny vaše a stavěti je ke svým vozům; udělá si (z nich) jezdce a předběhače vozů svých;', '1S 8:12': 'ustanoví si z nich tisícníky a setníky, oráče rolí svých, žence obilí, jakož i kováře zbroje a vozů svých.', '1S 8:13': 'Z vašich dcer nadělá si voňavkářek, kuchařek a pekařek.', '1S 8:14': 'Nejlepší pole vaše, vinice a olivovny pobere a dá služebníkům svým.', '1S 8:15': 'Z obilí vašeho a z úrody vinic bude vybírati desátky, aby měl co dáti dvořanům a služebníkům.', '1S 8:16': 'Nevolníky vaše a nevolnice, nejlepší býčky a osly odejme a pošle na svou práci.', '1S 8:17': 'Také ze stád vašich bude bráti desátek a vy budete jeho nevolníky.', '1S 8:18': 'Ten den pak, kdy budete volati k Bohu pro krále vašeho, kterého jste si vyvolili: ten den nevyslyší vás Hospodin, ježto jste si žádali krále."', '1S 8:19': 'Lid však nechtěl poslouchati řečí Samuelových, ale řekl: „Nikoliv! ale král bude nad námi!', '1S 8:20': 'Budeme také my jako všichni národové, souditi bude nás král náš, vycházeti bude před námi a povede nám války naše."', '1S 8:21': 'Samuel vyslechl všecka slova lidu a pověděl je tajně Hospodinovi.', '1S 8:22': 'Hospodin pak řekl Samuelovi: „Uposlechni hlasu jejich a ustanov nad nimi krále!" I řekl Samuel mužům Israelovým: „Jděte každý do svého města!"', '1S 9:1': 'Byl velmožný muž z Benjamina, jménem Kis, syn Abiela, syna Serora, syna Bechorata, syna Afie, Benjaminovce.', '1S 9:2': 'Ten měl syna vzácné krásy, jménem Saula; nebylo muže ze synův Israelových krásnějšího nad něho; od ramene vzhůru převyšoval veškeren lid.', '1S 9:3': 'Kisovi, otci Saulovu, ztratily se kdysi oslice. I řekl Kis Saulovi, synu svému: „Vezmi s sebou jednoho ze služebníků, vstaň, jdi a hledej oslice." Prošli tedy pohoří Efraim', '1S 9:4': 'a území Salisa, nic však nenalezli; prošli také území Salim, ale ani tam jich nebylo; (prošli) též území Jemini a nic nenašli.', '1S 9:5': 'Když pak přišlí do krajiny Suf, řekl Saul služebníkovi, který byl s ním: „Pojď, vrátíme se, aby snad otec můj nestaraje se (již) o oslice, neměl starostí o nás!"', '1S 9:6': 'Ten mu řekl: „Hle, muž Boží je v tomto městě, muž znamenitý: vše, co praví, jistě přichází. Nyní tedy pojďme tam, snad nám něco oznámí o účelu naší cesty, za kterým jsme přišli."', '1S 9:7': 'Saul řekl služebníku svému: „Nuže, půjdeme; co (však) přineseme muži Božímu? Chleba se nedostává v pytlících našich, a daru nemáme, bychom jej dali muži Božímu. Co jiného (máme)?"', '1S 9:8': 'Služebník opět odpovídaje Saulovi pravil: „Hle, mám ve své moci čtvrt lotu stříbra; dejme je člověku Božímu, by nám oznámil (něco) o naší cestě!" – ', '1S 9:9': 'Za starodávna říkával v Israeli každý, kdo šel poradit se s Bohem: „Pojďte, jděme k vidci"; ten totiž, kdo nyní sluje prorok, za starodávna slul videc. – ', '1S 9:10': 'Saul pravil služebníku svému: „Velmi dobrá je řeč tvá. Pojď, jděme!" Šli tedy do města, ve kterém byl muž Boží.', '1S 9:11': 'Když vystupovali na návrší města, potkali dívky, vycházející vážit vodu; i tázali se jich: „Je zde videc?"', '1S 9:12': 'Ty jim odvětily: „Je zde, hle před tebou, pospěš nyní, neboť dnes přišel do města, ježto lid podává dnes obět na výšině.', '1S 9:13': 'Vejdouce do města, hned ho naleznete, prve než vystoupí na výšinu k jídlu. Nebude totiž lid jísti, dokud on nepřijde, neboť on požehnává oběti a potom jedí, kdo jsou pozváni. Nyní tedy stoupejte, neboť teď ho naleznete."', '1S 9:14': 'Stoupali tedy k městu. Když přišli do města, ukázal se Samuel, an kráčí proti nim, aby vystoupil na výšinu.', '1S 9:15': 'Jeden den před příchodem Saulovým zjevil se Hospodin tajně Samuelovi a pravil:', '1S 9:16': '„Zítra, právě v tu hodinu, která nyní je, pošlu k tobě muže z území Benjaminova, a pomažeš ho za vůdce nad mým lidem israelským; ten vysvobodí lid můj z ruky Filišťanů, neboť shlédl jsem na lid svůj, ježto křik jejich přišel ke mně."', '1S 9:17': 'Když pohleděl Samuel na Saula, Hospodin mu řekl: „Hle, muž, o kterém jsem ti pravil: „Ten panovati bude nad lidem mým.""', '1S 9:18': 'I přistoupil Saul k Samuelovi ve městě, a řekl: „Ukaž mi, prosím, kde je dům vidcův."', '1S 9:19': 'Samuel Saulovi odvětil: „Já jsem videc. Vystup přede mnou na výšinu, abyste jedli se mnou dnes; ráno tě propustím; také vše, co máš v srdci, ti oznámím.', '1S 9:20': 'O oslice pak, které se ti před včerejškem ztratily, nestarej se, neboť jsou nalezeny. Ostatně čí je vše, co je nejlepší v Israeli? Zda no tvé a všeho domu otce tvého?"', '1S 9:21': 'Saul odpovídaje, řekl: „Zda nejsem já Benjaminovec, z nejmenšího kmene Israelova? A čeleď má zda není poslední mezi všemi čeleďmi kmene Benjaminova? Proč jsi tedy ke mně mluvil tato slova?"', '1S 9:22': 'Pojav pak Samuel Saula i služebníka jeho, uvedl je do jídelny, a dal jim místo nejpřednější mezi pozvanými, kterých bylo asi třicet mužův.', '1S 9:23': 'A přikázal Samuel kuchaři: „Přines díl, který jsem ti dal a přikázal, bys jej zvlášť u sebe uložil."', '1S 9:24': 'Přinesl tedy kuchař plece a položil je před Saula, I řekl Samuel: „Hle, co zůstalo! Polož si to před sebe a jez! Neboť zúmyslně bylo to uschováno tobě, když povolal jsem lid." Jedl tedy Saul se Samuelem ten den.', '1S 9:25': 'Potom sestoupili s výšiny (a přišli) do města. (Samuel) dal mu na střeše ustlati, a on (tam) spal.', '1S 9:26': 'Když ráno vstali, když již svítalo*, zavolal Samuel Saula na střeše řka: „Vstaň, abych tě doprovodil!" Saul tedy vstal, oba pak vyšli, totiž on a Samuel.', '1S 9:27': 'Když na konci města sestupovali, řekl Samuel Saulovi: „Rci služebníku, by šel před námi, aby nás předběhl; ty však se pozastav maličko, abych ti oznámil slovo Hospodinovo."', '1S 10:1': 'Pak vzal Samuel nádobku oleje, vylil mu jej na hlavu, políbil ho a řekl: „Hle, pomazal tě Hospodin za knížete nad svým dědičným majetkem. Ty vysvobodíš lid z rukou nepřátel, kteří jsou kolem něho. A toto bude ti znamením, že tě pomazal Bůh za knížete:', '1S 10:2': 'Když půjdeš dnes ode mne, potkáš o polednách dva muže u hrobu Rachelina na hranicích Benjaminových, a řeknou ti: „Nalezeny jsou oslice, které jsi šel hledati; otec tvůj nechav oslic, má obavy o vás a říká: „Co mám činiti pro svého syna?"', '1S 10:3': 'Až odtud odejdeš a půjdeš dále, až přijdeš k dubu Tabor, potkají se s tebou tam tři muži, stoupající k Bohu do Betelu; jeden ponese tři kozelce, druhý tři placky chlebové a třetí džbán vína.', '1S 10:4': 'Pozdraví tě, dají ti dva chleby a ty je z rukou jejich přijmeš.', '1S 10:5': 'Poté přijdeš na Pahorek Boží, kde je pomník Filišťanů; když tam vejdeš do města, potká se s tebou zástup proroků, sestupujících s hory s harfami a s bubínky a s píšťalami a s citerami, a budou prorokovati.', '1S 10:6': 'I sestoupí na tebe rychle duch Hospodinův, budeš prorokovati s nimi, a proměněn budeš v jiného člověka.', '1S 10:7': 'Když tedy sběhnou se ti všecka tato znamení, čiň, cokoli se ti (činiti) naskytne, neboť Hospodin je s tebou.', '1S 10:8': 'A půjdeš přede mnou do Galgaly, – já přijdu k tobě, – abys přinesl obět a podal oběti pokojné; sedm dní čekati budeš, až přijdu k tobě, a ukáži ti, co činiti."', '1S 10:9': 'Když pak se obrátil, aby odešel od Samuela, změnil mu Bůh srdce v jiné, a všecka ta znamení ten den přišla.', '1S 10:10': 'Přišli také ke jmenovanému pahorku, a hle, zástup proroků potkal se s ním; i sestoupil na něj rychle duch Hospodinův, a prorokoval mezi nimi.', '1S 10:11': 'Všichni, kteří ho prve znali, vidouce, že je s proroky a že prorokuje, tázali se vespolek: „Co se stalo synovi Kisovu? Zdaž i Saul mezi proroky?"', '1S 10:12': 'Druh druhu odpovídal a říkal: „A kdo jest otec jejich?" Proto vešlo v přísloví: „Zdaž i Saul mezi proroky?"', '1S 10:13': 'Když přestal prorokovati přišel na Výšinu.', '1S 10:14': 'I řekl strýc Saulův jemu a služebníku jeho: „Kde jste byli?" Oni odpověděli: „Hledat oslice; když jsme jich nemohli nalézti, přišli jsme k Samuelovi."', '1S 10:15': 'Když ho strýc žádal: „Pověz mi, co ti Samuel řekl,"', '1S 10:16': 'pravd Saul svému strýci: „Oznámil nám, že jsou oslice nalezeny." Ale o království, co mu byl řekl Samuel, nic mu neoznámil.', '1S 10:17': 'Samuel svolal lid k Hospodinu do Masfy,', '1S 10:18': 'a řekl synům Israelovým: „Toto praví Hospodin, Bůh Israelův: Já jsem vyvedl Israele z Egypta a vytrhl jsem vás z ruky Egypťanův i z ruky všech králů, kteří vás sužovali.', '1S 10:19': 'Vy však dnes zavrhli jste Boha svého, který samojediný vyprostil vás ze všech běd a z úzkostí vašich, a řekli jste: „Nikoliv, ale krále ustanov nám!" Nyní tedy předstupujte před Hospodina po svých kmenech a čeledích."', '1S 10:20': 'Když pak na rozkaz Samuelův přistoupily všecky kmeny Israelovy, padl los na kmen Benjaminův.', '1S 10:21': 'Poté kázal přistoupiti kmeni Benjaminovu a čeledím jeho, i padl los na čeleď Metri a došlo až na Saula, syna Kisova. Hledali ho tedy, ale nenalezli.', '1S 10:22': 'Potom tázali se Hospodina, přijde-li tam. I odpověděl Hospodin: „Hle, skrývá se doma."', '1S 10:23': 'Běželi tedy a vzali ho odtud; a když stanul mezi lidem, převyšoval všecek lid od ramene vzhůru.', '1S 10:24': 'I řekl Samuel všemu lidu: „Hle, vidíte, koho vyvolil Hospodin; není mu rovného ve všem lidu!" A všecek lid vzkřikl: „Ať žije král!"', '1S 10:25': 'Ohlásil pak Samuel lidu právo královské, napsal (je) do knihy a tu položil před Hospodina. A propustil Samuel všecek lid, každého do jeho domova.', '1S 10:26': 'Také Saul odešel domů, do Gabay, a s ním odešel díl mužů schopných boje, jejichžto srdcí Bůh se dotekl.', '1S 10:27': 'Pekelníci však řekli: „Zda nás bude moci vysvoboditi tento?" A pohrdali jím, aniž mu přinesli darů; [on však dělal se, jako by neslyšel].', '1S 11:1': 'Asi za měsíc přitáhl Naas, Ammoňan, a počal válku proti Jabesu v Galaadě. Tu řekli všichni Jabešané Naasovi: „Učiň s námi smlouvu, a budeme tvými poddanými."', '1S 11:2': 'Naas, Ammoňan, jim odpověděl: „S tou podmínkou učiním s vámi smlouvu, že vyloupnu každému z vás pravé oko a tak učiním vás potupou ve všem Israeli."', '1S 11:3': 'Starší jabesští pravili: „Popřej nám sedm dní, bychom rozeslali posly po všech končinách Israelových; nebude-li. kdo by nás bránil, přijdeme k tobě."', '1S 11:4': 'Když přišli poslové do Gabay Saulovy a vypravovali ty události přeci poslouchajícím lidem, dal se všecek lid do hlasitého pláče.', '1S 11:5': 'Saul, hle, přicházel právě za býky s pole, a ptal se: „Co je lidu, že pláče?" Vypravovali mu tedy, co řekli Jabešané.', '1S 11:6': 'Když ta slova uslyšel, sestoupil rychle duch Hospodinův na Saula, i vzplál náramným hněvem.', '1S 11:7': 'A vzav dva býky, rozsekal je na kusy, a rozeslal po poslech do všech končin Israelových se vzkazem: „Kdo nevytáhne a nepotáhne za Saulem a Samuelem, toho býkům staniž se tak!" Pojal tedy strach z Hospodina lid a vytáhli jako jeden muž.', '1S 11:8': 'V Bezeku je sčetl: synův Israelových bylo třikrát sto tisíc, a Judovců třicet tisíc.', '1S 11:9': 'A poslům, kteří byli přišli, řekl (Saul): „Toto povězte obyvatelstvu Jabesu v Galaadě: „Zítra, až se rozehřeje slunce, vzejde vám spása."" Přišli tedy poslové a zvěstovali to obyvatelstvu jabesskému; to se zaradovalo', '1S 11:10': 'a řeklo Naasovi: „Ráno přijdeme k vám; pak budete moci nám učiniti, cokoli se vám líbiti bude."', '1S 11:11': 'Když druhý den přišel, postavil Saul lid na tři strany, udeřil na střed ležení v čas ranní hlídky, a bil Ammoňany, až se den rozehřál; ostatní pak se rozprchli, že nezůstalo z nich dvou pospolu.', '1S 11:12': 'I řekl lid Samuelovi: „Kdo jsou ti, kteří pravili: „Zda Saul bude kralovati nad námi?" Vydejte muže ty, ať je zabijeme!"', '1S 11:13': 'Tu pravil Saul: „Nikdo nebude zabit tento den, neboť dnes vysvobodil Hospodin Israele."', '1S 11:14': 'Samuel pak řekl lidu: „Pojďte, jděme do Galgaly a obnovme tam království!"', '1S 11:15': 'Šel tedy všecek lid do Galgaly. Tam, v Galgale, před Hospodinem učinili Saula králem; tam obětovali také před Hospodinem pokojné oběti. Saul a všickni muži israelští veselili se tam velmi.', '1S 12:1': 'Samuel pak pravil všemu Israelovi: „Hle, poslechl jsem hlasu vašeho ve všem, co jste mi řekli, a ustanovil jsem nad vámi krále. - ', '1S 12:2': 'Nyní tedy král bude před vámi choditi. Já pak jsem zestárl a zešedivěl, a synové moji jsou mezi vámi. Žil jsem před vámi od mládí svého až do tohoto dne. Hle, tu jsem.', '1S 12:3': 'Mluvte o mně před Hospodinem a před pomazaným jeho, vzal-li jsem komu býka neb osla, znásilnil-li jsem koho, utiskl-li jsem koho, vzal-li jsem úplatek z ruky někoho; já se toho dnes vzdám a nahradím vám."', '1S 12:4': 'I řekli: „Neučinil jsi nám násilí, aniž jsi nás utiskl, aniž jsi co vzal z něčí ruky."', '1S 12:5': '„Svědkem je Hospodin proti vám" – pravil Samuel – a svědkem je pomazaný jeho dnes, že jste nenalezli v ruce mé ničeho." I řekli: „Je svědkem."', '1S 12:6': '„.(Svědkem je)" – řekl Samuel lidu – „Hospodin, který vzbudil Mojžíše i Árona, a vyvedl otce naše z Egypta.', '1S 12:7': 'Nyní tedy předstupte, bych vešel v soud proti vám před Hospodinem pro všecky skutky Hospodinovy milostivosti, které učinil vám a otcům vašim:', '1S 12:8': 'Když přišel Jakob do Egypta, a když volali otcové vaši k Hospodinu, poslal Hospodin Mojžíše a Árona, vyvedl otce vaše z Egypta, a usadil je na tomto místě.', '1S 12:9': 'Zapomněli však na Hospodina, Boha svého, i vydal je v ruku Sisary, vojevůdce hasorského, v ruku Filišťanův a v ruku krále moabského, a (ti) bojovali proti nim.', '1S 12:10': 'Potom volali k Hospodinu řkouce: „Zhřešili jsme, neboť opustili jsme Hospodina, a sloužili jsme Baalům a Astartám; nyní však vytrhni nás z ruky nepřátel našich, a sloužiti budeme tobě."', '1S 12:11': 'I poslal Hospodin Jerobaala a Badana, a Jefte, a Samuela a vytrhl vás z ruky okolních nepřátel vašich, že jste mohli bezpečně sídlili.', '1S 12:12': 'Vidouce však, že Naas, král synův Ammonových, přitáhl proti vám, řekli jste mi: „Nikoli, ale král bude panovati nad námi," kdyžtě přece Hospodin, Bůh váš, kraloval nad vámi.', '1S 12:13': 'Nyní tedy, tu je král váš, kterého jste si vyvolili a žádali. Hle, dal vám Hospodin krále.', '1S 12:14': 'Budete-li báti se Hospodina, sloužiti mu, poslouchati hlasu jeho, a nebudete-li protiviti se ústům Hospodinovým: budete (žíti) i vy, i král, který kraluje nad vámi.', '1S 12:15': 'Pakli nebudete poslouchati hlasu Hospodinova, ale protiviti se budete jeho řečem, dolehne ruka Hospodinova na vás jako na otce vaše.', '1S 12:16': 'Ještě však nyní přistupte a vizte věc tuto velikou, kterou učiní Hospodin před očima vašima.', '1S 12:17': 'Zda není teď žeň. pšeničná? Vzývati budu Hospodina, i sešle hromobití a deště; i poznáte a uvidíte, že jste si učinili, co jest veliké zlo v očích Hospodinových, žádavše si, by byl nad vámi král."', '1S 12:18': 'I volal Samuel k Hospodinu, Hospodin seslal hromobití a deště ten den,', '1S 12:19': 'a veškeren lid bál se náramně Hospodina a Samuela. Všecek lid řekl Samuelovi: „Modli se za služebníky své k Hospodinu, Bohu svému, abychom nezemřeli; neboť ke všem hříchům svým přidali jsme to zlé, že. jsme si žádali krále."', '1S 12:20': 'Samuel však řekl lidu: „Nebojte se! Vy jste učinili (sice) toto všecko zlo, nepřestávejte však choditi za Hospodinem, ale služte Hospodinu celým srdcem svým,', '1S 12:21': 'neuchylujte se za nicotami, které vám nemohou prospěti ani vysvoboditi vás, ježto jsou nicotné:', '1S 12:22': 'a neopustí Hospodin lidu svého pro jméno své veliké, neboť přisahal Hospodin, že si učiní vás lidem svým.', '1S 12:23': 'Daleko budiž mne ten hřích proti Hospodinu, bych přestal modliti se za vás! Ale i učiti vás budu cestě dobré a správné.', '1S 12:24': 'Bojte se tedy Hospodina a služte mu upřímně a celým srdcem svým, neboť viděli jste veliké věci, které vám učinil.', '1S 12:25': 'Budete-li však i dále činiti zle, zahynete vy a král s vámi."', '1S 13:1': 'Rok potom, co začal Saul panovati, když panoval druhý rok nad Israelem,', '1S 13:2': 'vybral si Saul tři tisíce mužů z Israele; – dva tisíce z nich byly se Saulem v Machmasu a na horách Betelských, a tisíc s Jonatanem v Gabae Benjaminově – ostatní lid propustil, každého do své domoviny.', '1S 13:3': 'Jonatan rozbil pomník Filišťanů, který byl v Gabae. Když to Filišťané uslyšeli, kázal Saul troubiti po vší zemi a hlásati: „Ať to slyší Hebreové!"', '1S 13:4': 'Tak slyšel všecek Israel zprávu: „Rozbil Saul pomník Filišťanů!" I vzbouřil se Israel proti Filišťanům, a lid křiče šel za Saulem do Galgaly.', '1S 13:5': 'Také Filišťané sebrali se k boji proti Israelovi: třicet tisíc vozů, šest tisíc jezdcův a ostatního lidu jako množství písku na břehu mořském. A vystoupivše, položili se v Machmasu, na východě Betavenu.', '1S 13:6': 'Když viděli Israelité, že jsou v úzkých – byltě lid stísněn – skryli se v jeskyních a skrýších a ve skalách a ve slujích a v cisternách;', '1S 13:7': 'také přešli (někteří) Hebreové Jordán do území Gadova, do Galaadu. Saul byl ještě v Galgale, a všecek lid, který za ním přišel, byl přestrašen.', '1S 13:8': 'i čekal tu sedm dní podle vůle Samuelovy; Samuel však do Galgaly nepřicházel a lid se rozutíkával od něho.', '1S 13:9': 'Řekl tedy Saul: „Přineste mi celopal a pokojné oběti," a obětoval celopal.', '1S 13:10': 'Když obět celotnou dokonal, hle, Samuel přicházel. Saul vyšel mu vstříc, aby ho přivítal,', '1S 13:11': 'I pravil mu Samuel: „Co jsi učinil?" Saul odpověděl: „Ježto jsem viděl, že se lid rozutíkává ode mne, ty že nepřicházíš v ustanovené dny, a Filišťané že jsou shromážděni v Machmasu,', '1S 13:12': 'řekl jsem: „Nyní potáhnou Filišťané na mne do Galgaly, a já jsem si tváře Hospodinovy neusmířil. Potřebou dohnán jsa, obětoval jsem celopal.', '1S 13:13': 'Tu řekl Samuel Saulovi: „Pošetile jsi učinil, a nezachoval jsi přikázání Hospodina, Boha svého, která ti dal. Kdybys toho nebyl učinil, již nyní byl by upevnil Hospodin království tvé nad Israelem na věčné časy,', '1S 13:14': 'ale nikoli, království tvé nepotrvá. Hospodin vyhledá si muže podle srdce svého a Hospodin ho ustanoví, by byl vůdcem lidu jeho, proto žes nezachoval, co přikázal Hospodin."', '1S 13:15': 'Samuel vstal a stoupal z Galgaly do Gabay Benjaminovy. Také ostatní lid stoupal za Saulem proti vojsku, které se dalo s nimi do boje, když táhli z Galgaly do Gabay – t. j. na pahorek – Benjaminovy. Saul pak sčetl lid, který byl s ním, asi šest set mužů.', '1S 13:16': 'Saul tedy, Jonatan, syn jeho, jakož i lid, který byl s nimi, byli v Gabae Benjaminově; Filišťané pak usadili se v Machmasu.', '1S 13:17': 'I vyšly na loupež z tábora Filišťanů tři zástupy: jeden zástup zaměřil na cestu k Efře, do území Sual;', '1S 13:18': 'druhý táhl po cestě do Bethoronu; třetí pak obrátil se na pohraniční cestu, která hledí do údolí Seboim proti poušti.', '1S 13:19': 'A nebylo kováře ve vší zemi Israelově; postaraliť se o to Filišťané, aby Hebrejští nenadělali si snad mečů nebo kopí.', '1S 13:20': 'Protož chodívali všichni Israelité k Filišťanům, aby si dal každý zostřili radlici, motyku, sekeru nebo kopáček.', '1S 13:21': 'Byla tedy tupá ostří radlic, motyk, třízubých vidlí, seker i ostnů; potřebovala zostření.', '1S 13:22': 'Když přišel den bitvy, nebylo meče ni kopí v ruce všeho lidu, který byl se Saulem a Jonatanem, kromě Saula a Jonatana, syna jeho.', '1S 13:23': 'Filištínská hlídka vytáhla do průsmyku machmaského.', '1S 14:1': 'Jednoho dne řekl Jonatan, syn Saulův, služebníku, který mu nosil zbroj: „Pojď, přejděme ke stráži Filišťanů, která je tamto naproti." Otci svému však toho nepověděl. – ', '1S 14:2': 'Saul zůstával na njejzazším konci Gabay, pod granátovou jabloní, která byla v Magronu; lidu bylo s ním okolo šesti set mužů.', '1S 14:3': 'Achjáš, syn Achitoba, bratra Ichaboda, syna Fineesa, který pocházel z Heliho, kněze Hospodinova v Silu, nosil efód. –  Ani lid nevěděl, kam odešel Jonatan.', '1S 14:4': 'Čněla pak v průsmycích, kterými pokoušel se Jonatan přejíti ke stráži Filišťanů, na obou stranách skály, jako dva zuby příkrá skaliska; jedno slulo Boses a druhé Sene;', '1S 14:5': 'jedna skála čněla na severu k Machmasu, druhá pak na jihu ke Gabae.', '1S 14:6': 'I řekl Jonatan služebníkovi, který mu nosil zbroj: „Pojď, přejděme ke stráži těch neobřezanců, snad učiní Hospodin něco pro nás, neboť není nesnadno Hospodinu vysvoboditi ani mnohem, ani málem."', '1S 14:7': 'Jeho oděnec mu řekl: „Učiň, jak ti libo; ať jdeš kam jdeš, budu s tebou."', '1S 14:8': 'I pravil Jonatan: „Hle, přecházíme k těm mužům. Až se jim ukážeme,', '1S 14:9': 'řeknou-li nám: „Posečkejte, až k vám přijdeme," stůjme na svém místě a nevystupujme k nim.', '1S 14:10': 'Řeknou-li však: „Vystupte k nám," vystupme, neboť dal je Hospodin v ruce naše; toť bude nám znamením."', '1S 14:11': 'Když se tedy oba ukázali stráži filištínské, pravili Filišťané: „Hle, Hebreové vycházejí z jeskyní, ve kterých se skryli."', '1S 14:12': 'Pak mluvilo mužstvo ze stráže k Jonatanovi a k oděnci jeho, a řekli: „Vystupte k nám a ukážeme vám něco." Tu řekl Jonatan oděnci svému: „Vystupme, pojď za mnou, neboť dal je Hospodin v ruce Israelovy."', '1S 14:13': 'A vylezl Jonatan nahoru šplhaje se rukama i nohama, a oděnec jeho za ním. I padali jedni před Jonatanem, jiné pak zabíjel oděnec jeho, který šel za ním.', '1S 14:14': 'Byla to první porážka, ve které zabil Jonatan a oděnec jeho okolo dvaceti mužů na půl dílu role, který hovězí spřežení za den obyčejně zorává.', '1S 14:15': 'I stal se hrozný zmatek v táboře (a) po polích; všecek lid stráže i těch, kteří byli vyšli na loupež, děsil se, a třásla se země; neboť stal se takořka div od Hospodina.', '1S 14:16': 'Když se ohlédli Saulovi vyzvědači, kteří byli v Gabae Benjaminově, viděli poražené množství sem tam pobíhati.', '1S 14:17': 'I řekl Saul lidu, který byl s ním: „Hledejte a vizte, kdo z nás odešel." Když hledali, bylo shledáno, že tu není Jonatana a oděnce jeho.', '1S 14:18': 'Tu řekl Saul Achjášovi: „Dej přinésti archu Boží" – byla tam totiž archa Boží ten den se syny Israelovými, – ', '1S 14:19': 'Když mluvil (ještě) Saul ke knězi, strhl se veliký hřmot v táboře Filišťanů, čím dál tím víc se rozmáhal a zvučně zněl. I řekl Saul knězi: „Stáhni ruku svou!"', '1S 14:20': 'Když pak se shromáždil Saul a všecek lid, který byl s ním, a když přišli až na bojiště, hle, obrácen byl meč druha proti druhu a vraždění převeliké.', '1S 14:21': 'Také Hebreové, kteří byli prve s Filišťany a táhli s jejich vojsky, se vrátili, by se přidali k Israelitům, kteří byli se Saulem a Jonatanem.', '1S 14:22': 'Též všichni Israelité, kteří se byli skryli na horách Efraimských, uslyševše, že Filišťané utekli, spojili se k bitvě se svými. I bylo se Saulem asi deset tisíc mužů.', '1S 14:23': 'Tak vysvobodil Hospodin ten den Israele. Bitva se rozšířila až k Betavenu.', '1S 14:24': 'Když byli tak Israelité ten den spojeni, zavázal Saul lid přísahou řka: „Zlořečen buď každý, kdo by co jedl do večera, dokud se nepomstím nad nepřáteli svými." Nejedl tedy nic nikdo z lidu.', '1S 14:25': 'Když pak vešel všecek lid do lesa, ve kterém byl med na zemi,', '1S 14:26': 'když tedy vešel lid do lesa, viděli, že oplývá medem, ale žádný nepřiložil ruky k ústům svým, neboť bál se lid přísahy.', '1S 14:27': 'Jonatan však neslyšel, když přísahou zavazoval otec jeho lid; i napřáhl konec hole, kterou měl v ruce, omočil v plástu medu, a přiložil ruku svou k ústům; i zasvítily mu oči.', '1S 14:28': 'Tu kdosi z lidu ujav se slova řekl: „Velikou přísahou zavázal otec tvůj lid, řka: „Zlořečen buď každý", kdo by co jedl dnes!"', '1S 14:29': 'Jonatan odpověděl: „Zmatek činí otec můj v zemi; viděli jste sami, že zasvítily mi oči, ježto jsem okusil maličko z toho medu;', '1S 14:30': 'čím více kdyby byl jedl lid z kořisti nepřátel svých, kterou nalezl? Nebyla by bývala porážka Filišťanů větší?"', '1S 14:31': 'Bili tedy Filišťany ten den od Machmásu až do Ajalonu. Lid byl velmi unaven;', '1S 14:32': 'proto začav kořistit, nabral ovec, býků i telat; pak je zabíjeli na zemi a lid (je) jedl s krví.', '1S 14:33': 'Když to pověděli Saulovi, řkouce: „Lid hřeší Hospodinu jeda (maso) s krví," pravil: „Hřešíte! Přivalte mi sem nyní veliký kámen!"', '1S 14:34': 'A (dále) pravil Saul: „Rozejděte se mezi lid a rcete jim, ať přivede ke mně každý býka svého nebo berana, zabíjejte je na něm a jezte; tak nebudete hřešiti Hospodinu jedouce (maso) s krví." Přiváděl tedy všecek lid, každý býka, nebo co měl, až do noci, a zabíjeli tu.', '1S 14:35': 'A Saul vystavěl oltář Hospodinu; byl to první oltář, který udělal Hospodinu.', '1S 14:36': 'I řekl Saul: „Udeřme na Filišťany v noci, hubme je až do jitra, a nezůstavme z nich ani muže." Lid pravil: „Vše, co se zdá dobré očím tvým, učiň!" A kněz řekl: „Přistupme sem k Bohu!"', '1S 14:37': 'I tázal se Saul Boha: „Mám pronásledovati Filišťany? Dáš je v ruce Israelovy?" (Bůh) však neodpověděl mu ten den.', '1S 14:38': 'Řekl tedy Saul: „Přistupte sem všichni starší lidu, vyzvídejte a vyzvěďte, kdo učinil dnes hřích ten?', '1S 14:39': 'Jakože živ je Hospodin, vysvoboditel Israele! I Jonatan, syn můj, učinil-li to, bez milosti zemře!" Nikdo ze všeho lidu mu v tom neodporoval.', '1S 14:40': 'A (dále) pravil všemu Israelovi: „Oddělte se vy na jednu stranu, a já s Jonatanem, synem mým, budu na druhé straně." Lid Saulovi odpověděl: „Co se zdá dobré očím tvým, učiň!"', '1S 14:41': 'Tu řekl Saul Hospodinu, Bohu Israelovu: „Hospodine, Bože Israelův, dej znamení; co je, že jsi dnes neodpověděl služebníku svému? Je-li ta nepravost na mně nebo na Jonatanovi, synu mém, dej znamení; nebo je-li ta nepravost na lidu tvém, očisti ho!" I postižen byl (losem) Jonatan a Saul, lid však vyvázl.', '1S 14:42': 'Tu pravil Saul: „Vrzte los mezi mnou a Jonatanem, synem mým!" I postižen byl Jonatan.', '1S 14:43': 'Řekl tedy Saul Jonatanovi: „Pověz mi, cos učinil!" I pověděl mu (to) Jonatan řka: „Ano, okusil jsem maličko medu koncem hole, kterou jsem v ruce měl, a hle, umru."', '1S 14:44': 'Saul pravil: „Bůh mě trestej a trestej, jestliže smrtí nezemřeš, Jonatane!"', '1S 14:45': 'Lid však Saulovi řekl: „Jakže?" Umříti má Jonatan, který učinil toto veliké vysvobození v Israeli? Toť neslušné! Jakože živ je Hospodin, nespadne vlas na zem s hlavy jeho, neboť s Bohem činil dnes." Tak vyprostil lid Jonatana, že neumřel.', '1S 14:46': 'I odtáhl Saul a nehonil Filišťanů; Filišťané pak odešli domů.', '1S 14:47': 'Saul upevniv se v království nad Israelem, bojoval vůkol proti všem nepřátelům jeho, proti Moabu, synům Ammonovým, Edomu, proti králům sobským i proti Filišťanům; kamkoli se obrátil, vítězil.', '1S 14:48': 'A shromáždiv vojsko, porazil Amaleka a vysvobodil Israele z ruky zhoubců jeho.', '1S 14:49': 'Synové Saulovi byli: Jonatan, Jessui a Melchisua; a jména dvou dcer jeho: prvorozená slula Merob, mladší pak Michol.', '1S 14:50': 'Jméno manželky Saulovy bylo Achinoam, dcera Achimaasova. Jeho vojevůdce se jmenoval Abner, syn Nera, strýce Saulova.', '1S 14:51': 'Kis, otec Saulův, a Ner, otec Abnerův, byli synové Abielovi.', '1S 14:52': 'Veliké boje proti Filišťanům byly po všecky dny Saulovy. Proto Saul přibíral si každého silného a k boji způsobilého muže, kterého kde uviděl.', '1S 15:1': 'Samuel řekl Saulovi: „Mne poslal Hospodin, bych pomazal tebe za krále nad Israelem, lidem jeho; nyní tedy slyš hlas Hospodinův!', '1S 15:2': 'Toto praví Hospodin zástupů: „Rozpomněl jsem se na vše, co učinil Amalek Israelovi, kterak mu zastoupil cestu, když vystupoval z Egypta.', '1S 15:3': 'Nyní tedy jdi, pobij Amaleka a znič všecky věci jeho; nešetři ho. Ať však tě nenapadne vzíti si něco z jeho majetku; ale pobij muže i ženy, děti i kojence, skot i brav, velbloudy i osly."', '1S 15:4': 'Svolal tedy Saul lid a sčetl jej jako beránky: dvakrát sto tisíc pěších – a deset tisíc mužů judských. – ', '1S 15:5': 'Když pak přišel Saul až k městům Amalekovým, položil zálohy v údolí,', '1S 15:6': 'a řekl Kinejským: „Odejděte, odstupte a odlučte se od Amalečanů, bych snad nezahrnul vás s nimi; neboť vy učinili jste milosrdenství se všemi syny Israelovými, když vystupovali z Egypta." Odstoupili tedy Kinejští od Amalečanů.', '1S 15:7': 'I porazil Saul Amalečany od Hevily až k Suru, které je východně Egypta.', '1S 15:8': 'Agaga, krále amaleckého, jal živého; všecek pak lid pobil ostřím meče.', '1S 15:9': 'Ušetřil však Saul i lid Agaga i nejlepších stád ovec a skotu, (ušetřil) rouch i beranův, a všeho, co bylo pěkného. Nechtěli toho pobíti; cokoli však bylo špatného a bez ceny, to (ovšem) zničili.', '1S 15:10': 'Tu oslovil Hospodin Samuela a řekl:', '1S 15:11': '„Líto mi je, že jsem Saula ustanovil králem; neboť spustil se mne a slov mých skutkem nevyplnil." Samuel se zarmoutil a volal k Hospodinu celou noc.', '1S 15:12': 'Když pak zrána Samuel vstal, aby šel záhy k Saulovi, bylo mu zvěstováno, že Saul šel do Karmelu a vystavěl si vítězný pomník, že však se obrátil a přešel dolů, do Galgaly. I přišel Samuel k Saulovi, an Saul obětoval Hospodinu celopal z prvotin kořisti, kterou byl přinesl od Amalečanů.', '1S 15:13': 'Když tedy přišel Samuel k Saulovi, řekl mu Saul: „Požehnán buď od Hospodina! Vyplnil jsem slovo Hospodinovo."', '1S 15:14': 'I ptal se Samuel: „Jaký však je to hlas bravu, který mi zní v uších, a skotu, který slyším?"', '1S 15:15': 'Saul odvětil: „Od Amalečanů přihnali je; neboť zachoval lid lepší z ovec a skotu, aby obětovány byly Hospodinu, Bohu tvému, ostatní pak zbili jsme."', '1S 15:16': 'I řekl Samuel Saulovi: „Nech mne, a povím ti, co mluvil Hospodin ke mně v noci." Když mu řekl: „Mluv,"', '1S 15:17': 'pravil Samuel: „Ačkoli jsi byl maličký před očima svýma, zda jsi se nestal hlavou kmenův Israelových a zda Hospodin nepomazal tě za krále nad Israelem?', '1S 15:18': 'A Hospodin poslal tě na cestu a řekl: „Jdi a pobij amalecké hříšníky; bojuj proti nim, až je vyhladíš."', '1S 15:19': 'Proč jsi tedy neposlechl hlasu Hospodinova, ale obrátil ses ke kořisti a učinil jsi, co je zlé v očích Hospodinových?"', '1S 15:20': 'Saul se omlouval Samuelovi: „Vždyť přece jsem uposlechl hlasu Hospodinova, šel jsem po cestě, na kterou mě Hospodin poslal, přivedl jsem Agaga, krále amaleckého, Amalečany pák jsem pobil.', '1S 15:21': 'Avšak lid vzal z kořisti ovce a býky, vybrané z toho, co bylo zbito, aby (je) obětoval Hospodinu, Bohu svému, v Galgale."', '1S 15:22': 'Samuel řekl: „Zda chce Hospodin celopalům a obětem, a ne spíš, by bylo dbáno hlasu Hospodinova? Lepšíť je zajisté poslušnost nežli oběti, poslechnout víc je, než v obět dát beranů tuk.', '1S 15:23': 'Nebo vzpírat se – je jako hadačství hřích, a nechtít podrobit se – jak zločin modlářství. Žes tedy zavrhl řeč Hospodinovu, zavrhl tebe Hospodin, bys nebyl králem."', '1S 15:24': 'I řekl Saul Samuelovi: „Zhřešil jsem, že jsem přestoupil příkaz Hospodinův a slova tvá; bál jsem se lidu i poslechl jsem hlasu jeho.', '1S 15:25': 'Ale nyní, prosím, zprosti mě hříchu mého a navrať se se mnou, bych se poklonil Hospodinu!"', '1S 15:26': 'Samuel však Saulovi odvětil: „Nevrátím se s tebou, neboť jsi zavrhl řeč Hospodinovu, a tebe zavrhl Hospodin, abys nebyl králem nad Israelem."', '1S 15:27': 'Když pak se obrátil Samuel, aby odešel, Saul chytil ho za kraj pláště, že se odtrhl.', '1S 15:28': 'I řekl mu Samuel: „Odtrhl od tebe Hospodin dnes království israelské, a dal je rodáku tvému, který je lepší nežli ty.', '1S 15:29': 'Jistě Vítěz v Israeli se nesmiluje a lítostí se nepohne, neboť není člověk, aby litoval."', '1S 15:30': 'Ale on řekl: „Zhřešil jsem; avšak nyní pocti mne před staršími lidu mého a před Israelem tím, že se navrátíš se mnou, abych se klaněl Hospodinu, Bohu tvému."', '1S 15:31': 'Vrátiv se tedy Samuel, šel za Saulem, a Saul poklonil se Hospodinu.', '1S 15:32': 'Poté řekl Samuel: „Přiveďte ke mně Agaga, krále amaleckého!" Byl mu tedy přiveden Agag, náramně tlustý, a chvěl se. I řekl Agag: „Neoddělí mne tedy hořká smrt?"', '1S 15:33': 'Samuel pravil: „Jako činil meč tvůj ženy bezdětnými, tak bude bez dětí mezi ženami matka tvá!" Pak ho rozsekal Samuel na kusy před Hospodinem v Galgale,', '1S 15:34': 'a odešel do Ramy. Také Saul vrátil se domů do Gabay.', '1S 15:35': 'A neviděl již Samuel Saula až do dne smrti, své; přece však litoval Samuel Saula, ježto Hospodin želel toho, že ho ustanovil králem nad Israelem.', '1S 16:1': 'I řekl Hospodin Samuelovi: „Dokavad budeš ty litovati Saula, když přece já jsem ho zavrhl, aby nekraloval nad Israelem? Naplň roh svůj olejem a pojď, ať pošlu tě k Isajovi, Betlemanu, neboť vyhledal jsem si mezi syny jeho krále."', '1S 16:2': 'Samuel se ptal: „Kterak půjdu? Vždyť uslyší to Saul a zabije mě." Hospodin pravil: „Vezmi si s sebou tele ze skotu a rci: „Abych obětoval Hospodinu, přicházím."', '1S 16:3': 'K oběti pozvi Isaje, a já ti ukáži, co máš činiti: pomažeš, koho ti ukáži."', '1S 16:4': 'Učinil tedy Samuel, jak mu řekl Hospodin, a přišel do Betlema. Starší města se divili, vyšli mu vstříc a řekli: „Je příchod tvůj pokojný?"', '1S 16:5': 'On odvětil: „Pokojný: abych obětoval Hospodinu, přišel jsem. Posvěťte se, a pojďte se mnou, ať obětuji." Posvětil také Isaje i syny jeho, a pozval je k oběti.', '1S 16:6': 'Když přišli, a když uviděl Eliaba, řekl (si): „Je (tento) před Hospodinem jeho pomazaným?"', '1S 16:7': 'Hospodin však Samuelovi řekl: „Nehleď na tvář ani na vysokou jeho postavu, neboť jsem jej zamítl. Nesoudím já podle vzezření člověkova; člověk totiž vidí zevnějšek, Hospodin však hledí k srdci."', '1S 16:8': 'I povolal Isaj Abinadaba, a přivedl ho před Samuela. Ten však řekl: „Ani toho nevyvolil Hospodin."', '1S 16:9': 'Poté přivedl Isaj Sammu, ale i o něm řekl: „Ani toho nevyvolil Hospodin."', '1S 16:10': 'Když tak přivedl Isaj sedm. synů svých před Samuela, řekl Samuel Isajovi: „Těch nevyvolil Hospodin."', '1S 16:11': 'A (dále) pravil Samuel Isajovi: „Jsou to již všichni synové tvoji?" On odvětil: „Ještě zbývá nejmladší; pase ovce." I řekl Samuel Isajovi: „Pošli pro něj, ať ho přivedou! Neboť nesedneme k jídlu, dokud on sem nepřijde!"', '1S 16:12': 'Poslal tedy pro něho a přivedl ho. Byl pak ryšavý, pěkného vzezření a krásné postavy. Tu řekl Hospodin: „Nuže, toho pomaž, neboť ten je to."', '1S 16:13': 'Vzal tedy Samuel roh s olejem, a pomazal ho mezi bratry jeho. A obrácen byl duch Hospodinův na Davida od toho dne i potom. Samuel pak vstav, odešel do Ramy.', '1S 16:14': 'Když pak duch Hospodinův od Saula odstoupil, lomcoval jím duch zlý, od Hospodina.', '1S 16:15': 'I řekli Saulovi služebníci jeho: „Hle, zlý duch od Boha tebou lomcuje.', '1S 16:16': 'Nechať rozkáže pán náš, a služebníci tvoji, kteří jsou před tebou, budou hledati člověka, který umí hráti na harfu, aby, když tě napadne zlý duch od Hospodina, sám hrál, a tak se ti ulehčilo."', '1S 16:17': 'Saul pravil služebníkům svým: „Opatřte mi tedy někoho, kdo umí dobře hráti, a přiveďte ho ke mně."', '1S 16:18': 'Jeden ze služebníkův ujav slovo, řekl: „Hle, viděl jsem syna Isaje, Betlemana, který umí hráti; je velmi silný, muž bojovný, obratný v řeči, muž krásný, a Hospodin je s ním."', '1S 16:19': 'Poslal tedy Saul posly k Isajovi se vzkazem: „Pošli ke mně Davida, syna svého, který pase."', '1S 16:20': 'I vzal Isaj osla, naložil naň chlebů, džbán vína a jednoho kozelce, a poslal (to) po Davidovi, synu svém, Saulovi.', '1S 16:21': 'Tak přišel David k Saulovi a sloužil mu; ten si ho velmi zamiloval, že se stal oděncem jeho.', '1S 16:22': 'A vzkázal Saul Isajovi: „Ať mi David slouží, neboť nalezl milost před očima mýma!"', '1S 16:23': 'Kdykoli tedy zlý duch od Hospodina Saula napadl, brával David harfu a sám (na ni) hrával. I občerstvoval se Saul a nabýval úlevy, neb odstupoval od něho zlý duch.', '1S 17:1': 'Filišťané sebravše vojska svá k boji, sešli se v judském Sochu, a položili se mezi Sochem a Azekou, v krajině Dommim.', '1S 17:2': 'Saul pak a synové Israelovi shromáždivše se, přišli do Terebintového údolí a sešikovali se k bitvě proti Filišťanům.', '1S 17:3': 'Filišťané stáli na návrší s oné strany, a Israel stál na návrší s této strany a mezi nimi bylo (to) údolí.', '1S 17:4': 'I vyšel z tábora Filišťanů podvrhelec, jménem Goljáš z Getu, vysoký šest loket a píď;', '1S 17:5': 'přílbu měděnou měl na hlavě, a v pancíř šupinatý byl oblečen; vážil pak (ten) jeho pancíř pět tisíc lotů mědi.', '1S 17:6': 'Holeně měděné měl na hnátech, a štít měděný pokrýval mu ramena.', '1S 17:7': 'Dřevo kopí jeho bylo jako vratidlo tkalcovské, a železo kopí toho mělo šest set lotů váhy; oděnec jeho šel před ním.', '1S 17:8': 'Stoje volal na zástupy Israelovy a říkal jim: „Proč jste přišli hotovi k bitvě? Nejsem já Filišťan a vy nevolníci Saulovi? Vyberte ze sebe muže a nechať sejde dolů k souboji!', '1S 17:9': 'Bude-li moci bojovati se mnou a porazí-li mne, budeme vašimi poddanými; přemohu-li však a porazím-li já jeho, budete poddanými vy a budete nám sloužiti."', '1S 17:10': 'A Filišťan dodal: „Já jsem dnes pohaněl vojska Israelova (řka): „Dejte mi muže, ať má se mnou souboj!"', '1S 17:11': 'Saul a všichni Israelité, slyšíce takové řeči Filišťanovy, trnuli a báli se náramně.', '1S 17:12': 'David byl syn Efraťana, o němž nahoře praveno bylo; byl z Betlema Judova, slul Isaj, měl osm synův, a byl za dnů Saulových starcem velikého věku mezi muži.', '1S 17:13': 'Tři jeho nejstarší synové odešli za Saulem na vojnu; jména tří synů jeho, kteří odešli na vojnu: prvorozený Eliab, druhý Abinadab a třetí Samma.', '1S 17:14': 'David byl nejmladší. Když tedy tři nejstarší šli za Saulem,', '1S 17:15': 'odešel David, a vrátil se od Saula, aby pásl stádo otce svého v Betlemě.', '1S 17:16': 'Vycházel pak Filišťan ráno i večer, a stával (tak) po čtyřicet dní.', '1S 17:17': 'I řekl Isaj Davidovi, svému synu: „Vezmi bratrům svým efu pražmy a těchto deset chlebův, a běž do ležení ke svým bratřím;', '1S 17:18': 'těchto deset syrců doneseš tisícníkovi. Navštívíš bratry své, dobře-li se mají, a zvíš, ke kterým jsou přiřazeni." – ', '1S 17:19': 'Saul, oni i všichni synové Israelovi (právě) bojovali proti Filišťanům v údolí Terebintovém. – ', '1S 17:20': 'Vstal tedy David ráno, poručil stádo strážnému, a vzav ty věci odešel, jak mu byl přikázal Isaj. I přišel na místo Magala, mezi vojsko, které vycházelo do boje a křičelo k bitvě.', '1S 17:21': 'Israelité totiž sešikovali se, ale i Filišťané naproti byli pohotově.', '1S 17:22': 'Nechav tedy David věci, které byl přinesl, na starost strážnému zavazadel, běžel k bojišti a tázal se, dobře-li je ve všem jeho bratrům.', '1S 17:23': 'Když ještě mluvil s nimi, ukázal se onen muž, podvrhelec, jménem Goljáš, Filišťan z Getu; vystupoval z ležení Filišťanův a mluvil táž slova; David je slyšel.', '1S 17:24': 'Všichni Israelité, když uzřeli muže toho, utíkali před ním, velmi se ho bojíce. – ', '1S 17:25': 'I řekl kdosi z Israele: „Vidíte toho muže, který vychází? Aby haněl Israele, vyšel. Protož muže, který ho zabije, zbohatí král velikým bohatstvím, dceru svou mu dá, a dům otce jeho osvobodí od daně v Israeli." – ', '1S 17:26': 'David tázal se mužů, kteří stáli s ním: „Co bude dáno muži, který zabije tohoto Filišťana a tak odejme potupu od Israele? Neboť kdo je tento neobřezaný Filišťan, že potupil vojska Boha živého?"', '1S 17:27': 'Lid mu pravil totéž, řka: „To bude dáno muži, který ho zabije."', '1S 17:28': 'Když uslyšel Eliab, nejstarší jeho bratr, že o tom mluví s jinými, rozhněval se na Davida a řekl: „Proč jsi přišel, a proč jsi nechal několik těch ovec v pustině? Znám já pýchu tvou a zlobu srdce tvého: přišel jsi dívat se na bitvu!"', '1S 17:29': 'I řekl David: „Co jsem učinil? Zdaž to není (pouhé) slovo?"', '1S 17:30': 'A uchýliv se maličko od něho k jinému, tázal se ho týmiž slovy. Lid pak mu odpověděl totéž, co prve.', '1S 17:31': 'I mluvilo se o slovech, která David pronesl, zvěstovali je Saulovi', '1S 17:32': 'a přivedli ho k němu. I řekl mu: „Ať nikdo neklesá na mysli pro něho! Já, služebník tvůj, půjdu a budu bojovati proti tomu Filišťanu."', '1S 17:33': 'Saul řekl Davidovi: „Nemůžeš postaviti se proti Filišťanu tomu, abys bojoval s ním; neboť tys mládeneček, on však je válečník od svého mládí!"', '1S 17:34': 'David odvětil Saulovi: „Když pásal služebník tvůj stádo otce svého, a když přicházel lev nebo medvěd, a bral berana ze stáda,', '1S 17:35': 'honil jsem se za nimi, bil jsem je, a vydíral jsem jim ho z hrdla; když povstávali proti mně, bral jsem je za bradu, dávil a zabíjel jsem je.', '1S 17:36': 'I lva i medvěda zabil jsem já, služebník tvůj; bude tedy i tomuto Filišťanu neobřezanému jako jednomu z nich. Nuže, půjdu a zbavím lid potupy; neboť kdo je tento neobřezaný Fjlišťan, že se odvážil zlořečiti vojsku Boha živého?"', '1S 17:37': 'A David dodal: „Hospodin, který vytrhl mě z moci lva a z moci medvěda, ten vysvobodí mě z rukou Filišťana tohoto." Řekl tedy Saul Davidovi: „Jdi, a Hospodin buď s tebou!"', '1S 17:38': 'I oděl Saul Davida v roucha svá: dal mu na hlavu měděnou přílbu a oblékl jej v pancíř.', '1S 17:39': 'Jsa také opásán jeho mečem na jeho rouchu, počal David zkoušeti, může-li v odění choditi; nebyltě tomu zvyklý. Řekl pak David Saulovi: „Nemohu tak choditi, neboť nejsem tomu zvyklý." I složil to,', '1S 17:40': 'vzal hůl svou, kterou vždycky míval v rukou, vybral si pět velmi hladkých kamenů z potoka, vložil je do pastýřské mošny, kterou měl s sebou, a s prakem v ruce šel na Filišťana.', '1S 17:41': 'Také Filišťan šel a blížil se víc a více proti Davidovi, a oděnec jeho před ním.', '1S 17:42': 'Když Filišťan pohleděl, a uzřel Davida, pohrdal jím; neboť byl jinoch – ryšavý" a pěkného vzezření. – ', '1S 17:43': 'A tázal se Filišťan Davida: „Jsem já pes, že přicházíš na mne s holí?" Pak zlořečil Filišťan Davidovi bohy svými a', '1S 17:44': 'pravil mu: „Pojď ke mně, a dám tvé maso ptákům nebeským a zvířatům pozemským."', '1S 17:45': 'David Filišťanovi odvětil: „Ty jdeš na mne s mečem, s kopím a se štítem; já však přicházím na tebe ve jménu Hospodina zástupů, Boha vojsk Israelových, která jsi potupil.', '1S 17:46': 'Dnes dá tebe Hospodin v ruku mou: zabiji tě, vezmu ti hlavu a dám mrtvoly vojska filištínského dnes (ještě) ptákům nebeským a zvířatům pozemským. Tak pozná všecka země, že Bůh jest v Israeli.', '1S 17:47': 'Tak poznají všichni tuto shromáždění, že ne mečem, ani kopím vysvobozuje Hospodin; jeho je totiž boj. A vydá vás v ruce naše."', '1S 17:48': 'Když tedy Filišťan sebou hnul, šel a blížil se proti Davidovi, pospíšil si David a běžel do boje s Filišťanem s protější strany.', '1S 17:49': 'I sáhl rukou do mošny, vyňal jeden kámen, zatočil jím, vyhodil z praku a udeřil Filišťana do čela; kámen uvázl mu v čele, a on padl tváří na zem. ', '1S 17:50': '[Tak přemohl David Filišťany prakem a kamenem; udeřiv Filišťana zabil jej. Ježto pak neměl David meče v ruce,]', '1S 17:51': 'běžel, postavil se nad Filišťana, vzal mu meč vytáhnuv jej z pochvy jeho, zabil ho a sťal mu hlavu. Filišťané vidouce, že jejich největší silák je mrtev, dali se na útěk,', '1S 17:52': 'Mužstvo israelské – i judské – povstalo, vzkřiklo a honilo Filišťany, až přišlo do údolí, ano až ku hranám Akkaronu; ranění Filišťané leželi po cestě k Seraim, ano až ke Gelu a k Akkaronu.', '1S 17:53': 'Vrátivše se z té honby za Filišťany, synové Israelovi vpadli do stanů jejich.', '1S 17:54': 'David pak vzav hlavu Filišťanovu přinesl ji do Jerusalema; odění jeho však složil ve svém stanu.', '1S 17:55': 'Toho času, když viděl Saul, že David vychází proti Filišťanu, řekl Abnerovi, nejvyššímu veliteli vojska: „Abnere, ze kterého rodu je tento jinoch?" Abner odpověděl: „Jakože je živa duše tvá, králi, nevím!"', '1S 17:56': 'I řekl král: „Zeptej se ty, čí syn jest jinoch ten."', '1S 17:57': 'Když tedy vrátil se David zabiv Filišťana, vzal ho Abner a uvedl před krále, an držel hlavu Filišťanovu v ruce.', '1S 17:58': 'Saul se ho tázal: „Ze kterého rodu jsi, jinochu?" David odpověděl: „Syn služebníka tvého Isaje, Betlemana, já jsem."', '1S 18:1': 'Když pak přestal se Saulem mluviti, duše Jonatanova přilnula k duši Davidově, a miloval ho Jonatan jako sebe sama.', '1S 18:2': 'Saul vzal jej toho dne a nedovolil mu, by se vrátil do domu otce svého.', '1S 18:3': 'Učinili pak David a Jonatan smlouvu, neboť miloval ho jako sebe sama.', '1S 18:4': 'Jonatan svlékl svrchní roucho, které měl na sobě, a dal je Davidovi, ano i ostatní roucha svá, ba i meč, lučiště a pás.', '1S 18:5': 'David chodil, kamkoli ho Saul posílal, a ve všem moudře si vedl, i ustanovil ho Saul nad vojáky; a líbil se velmi očím všeho lidu, zejména očím služebníků Saulových.', '1S 18:6': 'Když se David vracel, zabiv Filišťana, vyšly ze všech měst israelských ženy, zpívajíce a tančíce, vstříc Saulovi králi, s jásotem, bubínky a cimbály.', '1S 18:7': 'Ženy (ty) prozpěvovaly hrajíce při tom: „Saul (jich) pobil tisíc, ale David deset tisíc!"', '1S 18:8': 'I rozhněval se Saul náramně, neboť nelíbila se ta věc očím jeho. A řekl: „Dali Davidovi deset tisíc, mně však dali (toliko) tisíc; co mu ještě schází, nežli jen království?"', '1S 18:9': 'Potom, od toho dne, nelibě hleděl Saul na Davida.', '1S 18:10': 'Druhého dne napadl duch zlý od Boha Saula, že zuřil ve svém domě; David pak hrál sám jako každého dne. A Saul míval v ruce kopí,', '1S 18:11': 'i vyhodil je, zamýšleje přibodnouti Davida ke stěně. David však uhnul před ním, dvakrát.', '1S 18:12': 'I bál se Saul Davida, protože Hospodin byl s ním, kdežto jej opustil.', '1S 18:13': 'Zbyl se ho tedy Saul, učiniv jej velitelem nad tisícem mužů; i vycházel a vcházel před lidem.', '1S 18:14': 'Ať šel kam šel, David moudře si vedl, a Hospodin byl s ním.', '1S 18:15': 'Saul vida, že je velmi moudrý, počal se ho vystříhati.', '1S 18:16': 'Všecek Israel však i Juda miloval Davida, neboť on vcházel i vycházel před nimi.', '1S 18:17': 'I řekl Saul Davidovi: „Hle, nejstarší dceru svou Merobu – tu ti dám za manželku; buď jen udatným mužem a veď boje Hospodinovy." – Saul si totiž myslil: „Ať není má ruka na něm, ale ať je na něm ruka Filišťanů!" – ', '1S 18:18': 'David odpověděl Saulovi: „Kdo jsem já nebo co je život můj a rod otce mého v Israeli, abych se stal královým zetěm?"', '1S 18:19': 'Když však přišel čas, kdy měla býti dána Merob, dcera Saulova, Davidovi, byla dána za manželku Hadrielovi, Molaťanu.', '1S 18:20': 'Milovala však Davida Michol, druhá dcera Saulova. Když to bylo zvěstováno Saulovi, líbilo se mu to,', '1S 18:21': 'a Saul (si) pravil: „Dám mu ji, aby mu byla osidlem a ruka Filišťanů by byla na něm." Řekl tedy Saul Davidovi: „Po druhé staneš se zetěm mým dnes!"', '1S 18:22': 'A rozkázal Saul služebníkům svým: „Rcete Davidovi, až nebudu přítomen: „Hle, líbíš se králi a všichni služebníci jeho milují tě. Nuže, buď tedy zetěm královým!" "', '1S 18:23': 'Když mluvili tajně služebníci Saulovi všecka ta slova Davidovi, řekl David: „Zdá se vám to maličkost, státi se zetěm královým? Jáť jsem člověk chudý a nepatrný!"', '1S 18:24': 'Služebníci to zvěstovali Saulovi řkouce: „To a to pravil David!"', '1S 18:25': 'Saul řekl: „Takto mluvte k Davidovi: „Nepotřebuje král snubného, než toliko sto filišťanských předkožek, aby byla vykonána pomsta nad královými nepřáteli." – Saul totiž zamýšlel tak dáti Davida v ruce Filišťanů. – ', '1S 18:26': 'Když oznámili služebníci Davidovi, slova Saulova, líbila se věc ta – býti zetěm královým – očím Davidovým.', '1S 18:27': 'Po nemnohých dnech David vstal, odešel s muži, kteří pod ním byli, zbil z Filišťanů dvě stě mužů, přinesl jejich předkožky a odpočítal je králi, aby byl zetěm jeho. Dal mu tedy Saul Michol, svou dceru, za manželku.', '1S 18:28': 'I viděl Saul a poznal, že Hospodin je s Davidem. A Michol, dcera Saulova, milovala ho.', '1S 18:29': 'Počal tedy Saul více se báti Davida a stal se Saul nepřítelem Davidovým navždy.', '1S 18:30': 'Kdykoli vytáhla knížata filištínská, vedl si David od počátku jejich tažení moudřeji, než všichni služebníci Saulovi; tak bylo jeho jméno velmi proslaveno.', '1S 19:1': 'Saul mluvil k Jonatanovi, synu svému, a ke všem služebníkům svým, že je žádoucno, by David byl zabit. Jonatan však, syn Saulův, velmi Davida miloval.', '1S 19:2': 'Oznámil to tedy Jonatan Davidovi řka: „Saul, otec můj, usiluje tě zabíti; proto měj se, prosím, zítra na pozoru: schovej se a zůstaň skryt!', '1S 19:3': 'Já pak vyjdu a státi budu vedle otce svého v polích, kdekoli budeš; já mluviti budu o tobě k otci svému, a cokoliv uhlídám, oznámím ti."', '1S 19:4': 'Mluvil tedy Jonatan o Davidovi dobré věci k Saulovi, otci svému, a řekl mu: „Nehřeš, králi, proti služebníku svému Davidovi, neboť neprohřešil se proti tobě, a činy jeho jsou ti velmi užitečný.', '1S 19:5': 'Vydal život svůj v nebezpečenství, zabil Filišťana, a Hospodin dal (skrze něho) veliké vítězství všemu Israelovi; viděl jsi to a radoval ses. Proč bys tedy hřešil proti krvi nevinné, že bys zabil Davida, který je bez úhony?"', '1S 19:6': 'Když to Saul uslyšel, dal se ukrotiti řečí Jonatanovou a přisáhl: „Jako že živ je Hospodin, nebude zabit!"', '1S 19:7': 'Povolal tedy Jonatan Davida a zvěstoval mu všecky ty věci; pak uvedl Jonatan Davida k Saulovi, a byl před ním jako býval prve.', '1S 19:8': 'Když nastala zase válka, David vytáhl, bojoval proti Filišťanům a způsobil jim velkou porážku, že utekli před ním.', '1S 19:9': 'I pojal duch zlý od Hospodina Saula, an seděl v domě svém maje v ruce kopí, a David sám hrál (na harfu).', '1S 19:10': 'Saul pokusil se přibodnouti kopím Davida ke stěně; David však uhnul před Saulem, a tak kopí bez úrazu udeřilo do stěny a David spasil se útěkem té noci.', '1S 19:11': 'Poslal tedy Saul služebníky své k domu Davidovu, aby ho hlídali a ráno aby byl zabit. Avšak Michol, manželka Davidova, mu to oznámila a řekla: „Nezachráníš-li se této noci, zítra zemřeš!"', '1S 19:12': 'A spustila ho oknem. On odešel a tak útěkem se spasil.', '1S 19:13': 'Michol pak vzala sochu, položila ji na lože, dala jí na hlavu chlupatici z kozí srsti a přikryla ji šaty;', '1S 19:14': 'a když poslal Saul biřice, aby Davida jali, bylo řečeno, že je nemocen.', '1S 19:15': 'Saul však poslal opět posly, aby pohleděli na Davida, a řekl: „Přineste ho ke mně na loži, ať je zabit!"', '1S 19:16': 'Když poslové přišli, nalezli na loži sochu a na její hlavě chlupatici z kozí srsti.', '1S 19:17': 'I tázal se Saul Micholy: „Proč jsi mě tak oklamala a pustila jsi nepřítele mého, by utekl?" Michol Saulovi odpověděla: „Protože mi řekl: „Pusť mě, sice tě zabiji!""', '1S 19:18': 'David spasiv se útěkem, přišel k Samuelovi do Ramy a oznámil mu vše, co mu byl učinil Saul; potom odešli, on a Samuel, a bydlili v Najotě.', '1S 19:19': 'I bylo Saulovi oznámeno: „Hle, David je v Najotě u Ramy."', '1S 19:20': 'Poslal tedy Saul pochopy, aby jali Davida. Ti když uviděli zástup proroků prorokujících a Samuela v jejich čele, sestoupil duch Hospodinův také na ně, a též oni začali prorokovati.', '1S 19:21': 'Když to bylo zvěstováno Saulovi, poslal opět jiné posly, prorokovali však i oni. I poslal Saul opět třetí posly, a také ti prorokovali. Tu se Saul rozhněval,', '1S 19:22': 'šel sám do Ramy, přišel až k veliké cisterně, která je v Socho, a tázal se: „Na kterém místě je Samuel a David?" Bylo mu řečeno: „Hle, jsou v Najotě u Ramy."', '1S 19:23': 'Odešel tedy k Najotu u Ramy; avšak duch Boží pojal také jej, i prorokoval cestou ustavičné, až přišel do Najotu u Ramy.', '1S 19:24': 'Tu svlékl se také on ze svých šatů, prorokoval s jinými před Samuelem a ležel nahý celý ten den i noc. Odtud vzniklo i přísloví: „Zdaž i Saul mezi proroky?"', '1S 20:1': 'David utekl z Najotu, který jest u Ramy, a přišed, mluvil před Jonatanem: „Co jsem učinil? Jaká je nepravost má, jaký je hřích můj proti otci tvému, že mi ukládá o život?"', '1S 20:2': 'Ten mu řekl: „Odstup to (od tebe), neumřeš! Nečiníť otec můj nic velikého ani malého, leč to prve oznámí mně; zatají mi tedy toliko tuto věc otec můj? Nikoli, toho nebude!"', '1S 20:3': 'A přisáhl opět Davidovi, který pak pravil: „Ví jistě tvůj otec, že jsem nalezl milost před očima tvýma, i řekne (si): „Ať neví o tom Jonatan, aby se snad nezarmoutil." Ba ano, jako že živ je Hospodin a jako že živa je duše tvá, mne a smrt dělí takořka jeden toliko krok!"', '1S 20:4': 'Jonatan řekl Davidovi: „Každé přání duše tvé, které vyslovíš, učiním ti!"', '1S 20:5': 'Pravil tedy David Jonatanovi: „Hle, zítra jest nov měsíce a já podle obyčeje mám sednouti si podle krále k jídlu; pusť mne tedy, ať se mohu skrývati na poli až do večera.', '1S 20:6': 'Rozhlédne-li se otec tvůj a bude-li se ptáti na mne, odpověz mu: „Prosil mne David, aby směl rychle jíti do Betléma, města svého, neboť oběti slavné mají tam všichni z čeledi jeho.', '1S 20:7': 'Řekne-li: „Dobře," bude míti pokoj služebník tvůj. Rozzlobí-li se však, věz, že se odhodlal k nejhoršímu.', '1S 20:8': 'Prokaž tedy milosrdenství služebníku svému, neboť jsi dovolil, by služebník tvůj učinil s tebou smlouvu Hospodinovu: je-li na mně jaká nepravost, zabij mě ty, a neuváděj mne k otci svému."', '1S 20:9': '„Odstup to od tebe!" – vece Jonatan. – „Ba, poznám-li jistě, že odhodlal se otec můj k nejhoršímu proti tobě, nemůže ani býti, abych ti (toho) neoznámil!"', '1S 20:10': 'I ujal slovo David, řka Jonatanovi: „Kdo mi to oznámí, odpoví-li ti snad otec tvůj něco tvrdého o mně?"', '1S 20:11': 'Jonatan řekl Davidovi: „Pojď, vyjděme ven na pole!" Když oba vyšli na pole,', '1S 20:12': 'pravil Jonatan Davidovi: „Hospodine, Bože Israelův! Poznám-li úmysl otce svého zítra nebo pozejtří, bude-li to co dobrého Davidovi, a hned-li nepošlu k tobě, abych ti to oznámil:', '1S 20:13': 'trestej Hospodin Jonatana a opět ho trestej! Bude-li však trvati zlost otce mého proti tobě, zjevím ti to tajně, propustím tě, bys mohl v pokoji odejíti, a Hospodin buď s tebou, jako býval s otcem mým.', '1S 20:14': 'Budu-li živ, prokaž mně milost Hospodinovu; umru-li však,', '1S 20:15': 'neodepři milosti své domu mému na věky. Až bude vykořeňovati Hospodin nepřátele Davidovy s povrchu země, do jednoho, ať (ne)ní Jonatan odňat svému domu!', '1S 20:16': 'Ale ať Hospodin vymáhá pokutu na nepřátelích Davidových!"', '1S 20:17': 'A opět přisahal Jonatan Davidovi, že ho miluje; neboť jako sebe sama, tak jej miloval.', '1S 20:18': 'I řekl mu Jonatan: „Zítra je nov měsíce; budeš hledán,', '1S 20:19': 'zejména budeš pohřešován na svém místě pozítří. Sestup tedy rychle a jdi na místo, kde ses onehdy skrýval, a sed! u skaliska, které sluje Ezel.', '1S 20:20': 'Já pak vystřelím k němu do terče tři střely, jako bych se cvičil stříleti.', '1S 20:21': 'Pošlu také služebníka a řeknu mu: „Jdi a přines mi střely!"', '1S 20:22': 'Řeknu-li služebníku: „Hle, střely jsou před tebou, přines je," ty přijď ke mně, neboť budeš míti pokoj a nic zlého nebude – jako že živ jest Hospodin. Řeknu-li však služebníkovi: „Hle, střely jsou za tebou," jdi v pokoji, nebo Hospodin tě posílá.', '1S 20:23': 'O řečech pak, které jsme mluvili já a ty, buď Hospodin (svědkem) mezi mnou a tebou na věky!"', '1S 20:24': 'Skryl se tedy David na poli. Když přišel nov měsíce, sedl král k jídlu.', '1S 20:25': 'Král posadil se – podle obyčeje – na svou stolici, která byla u stěny, Jonatan si sedl naproti, Abner vedle Saula, a shledáno, že místo Davidovo je prázdné.', '1S 20:26': 'Saul však neříkal nic ten den, neboť myslil, že náhodou není čist ani (dosud) očištěn.', '1S 20:27': 'Když přišel druhý den po novém měsíci, opět bylo viděti, že je místo Davidovo prázdné. I ptal se Saul Jonatana, syna svého: „Proč nepřišel, syn Isajův ani včera ani dnes k jídlu?"', '1S 20:28': 'Jonatan odpověděl Saulovi: „Prosil mne snažně, by směl jíti do Betlema.', '1S 20:29': 'Řekl: „Dovol mi, neboť obět slavná je ve městě, jeden z mých bratří pozval mne; nuže tedy, jestliže jsem nalezl milost před očima tvýma, půjdu spěšně a podívám se na své bratry." Proto nepřišel ke stolu královu."', '1S 20:30': 'Saul se rozhněval na Jonatana a řekl mu: „Synu ženy, nadbíhající muži, zda nevím, že miluješ syna Isajova, k hanbě své i k hanbě lůna matky své?', '1S 20:31': 'Neboť pokud bude syn Ísajův na zemi žíti, nebudeš pevný ty, ani království tvé. Proto pošli pro něho hned teď, a přived mi jej, neboť je syn smrti."', '1S 20:32': 'Jonatan odpovídaje Saulovi, svému otci, pravil: „Proč má umříti? Co učinil?"', '1S 20:33': '1 vzal Saul rychle kopí, aby ho probodl. Jonatan poznal, že jest otec odhodlán Davida zabíti.', '1S 20:34': 'Vstal tedy Jonatan od stolu velmi se hněvaje, a nejedl druhý den nového měsíce, neboť rmoutil se pro Davida, že ho potupil otec jeho.', '1S 20:35': 'Ráno přišel Jonatan na pole, jak si to David přál, a s ním mladý služebník.', '1S 20:36': 'I řekl svému služebníku: „Jdi a nos mi střely, které já vystřelím." Když služebník běžel, vystřelil střelu přes něj.', '1S 20:37': 'Když pak služebník přicházel k místu střely, kterou byl Jonatan vystřelil, volal Jonatan za služebníkem: „Hle, tamto je střela, dále za tebou!"', '1S 20:38': 'A opět volal Jonatan za služebníkem: „Pospěš, rychle, nestůj!" I sebral služebník Jonatanův střely, a přinesl je pánu svému.', '1S 20:39': 'Oč běželo, dokonce však nevěděl, nebo toliko Jonatan a David o té věci věděli.', '1S 20:40': 'Pak dal Jonatan zbraň svou služebníkovi a řekl mu: „Jdi a dones to do města."', '1S 20:41': 'Když služebník odešel, vstal David s místa, které bylo na jihu, padl na tvář k zemi, poklonil se třikrát, a políbivše se vespolek, plakali druh nad druhem, zejména David.', '1S 20:42': 'A řekl Jonatan Davidovi: „Jdi v pokoji! Cokoli jsme si oba přisahali ve jménu Hospodinově, řkouce: „Hospodin buď (svědkem) mezi mnou a tebou, i mezi potomstvem mým a potomstvem tvým až na věky (platil)!"', '1S 20:43': 'Poté David vstal a odešel, a Jonatan také vrátil se do města.', '1S 21:1': 'David přišel do Nobe ke knězi Achimelechovi. I zhrozil se Achimelech, že přišel David, a pravil mu: „Proč jsi ty sám a nikdo není s tebou?"', '1S 21:2': 'David knězi Achimelechovi odpověděl: „Král mi přikázal (jednu) věc, a řekl: „Ať žádný neví o tom, proč jsi poslán ode mne, a co jsem ti přikázal!" Proto jsem vykázal služebníkům svým příslušná místa.', '1S 21:3': 'Nyní však, máš-li co po ruce, dej mi, asi pět chlebů, nebo cokoli najdeš."', '1S 21:4': 'Kněz odpovídaje Davidovi, pravil mu: „Nemám chlebů všedních po ruce, ale toliko chléb posvátný; jen nejsou-li služebníci znečištěni, zejména od žen?!"', '1S 21:5': 'David knězi odvětil: „Ano, pokud jde o ženy, zdrželi jsme se (jich) v minulých dnech; kdykoli vycházíme, bývají těla služebníků tvých svatá, třebas to není cesta svatá; dnes však i ona je svatá, i těla (jejich)."', '1S 21:6': 'Dal mu tedy kněz posvátný chléb, neboť nebylo tam chleba, leč toliko chleby předkladné, které byly vzaty od obličeje Hospodinova, aby (místo nich) byly položeny chleby čerstvé. – ', '1S 21:7': 'Toho dne byl tu muž jeden ze služebníků Saulových, uvnitř, ve stánku Hospodinově; a jméno jeho Doeg, Edomec, vrchní Saulových pastýřů. – ', '1S 21:8': 'Řekl pak David Achimelechovi: „Máš tu po ruce kopí nebo meč? Nevzal jsem totiž meče svého ani (jiné) zbraně své s sebou, ježto rozkaz králův naléhal."', '1S 21:9': 'Kněz pravil: „Hle, meč Goliáše, Filišťana, kterého jsi zabil v Terebintovém údolí, je tu zavinut pláštěm za efodem; chceš-li (si) jej vzíti, vezmi, neboť zde není jiného kromě toho." I řekl David: „Není mu jiný podobný; dej mi jej!"', '1S 21:10': 'David tedy vstal, utekl ten den přeď Saulem a přišel k Achisovi, králi getskému.', '1S 21:11': 'Když Davida uzřeli služebníci Achisovi, řekli mu: „Zda není tento David, král země? Zda nezpívali tomuto s reji řkouce: „Saul (jich) pobil tisíc, ale David deset tisíc"?', '1S 21:12': 'David dobře si všiml těch slov, a bál se velmi Achise, krále getského.', '1S 21:13': 'I přetvářel se před nimi, potácel se jim mezi rukama, vrážel do dveří brány a sliny tekly mu po bradě.', '1S 21:14': 'Achis řekl služebníkům svým: „Viděli jste, že ten člověk šílí; proč jste ho přivedli ke mně?', '1S 21:15': 'Máme nedostatek šílenců, že jste uvedli tohoto, aby zuřil přede mnou? Tento člověk patří do mého domu?"', '1S 22:1': 'Odešel tedy odtud David a utekl do jeskyně Odollam. Když to uslyšeli bratři jeho a všecek dům otce jeho, sestoupili tam k němu.', '1S 22:2': 'A sešli se k němu všichni, kteří byli v úzkých, tísněni dluhy, a hořké mysli; i stal se náčelníkem jejich. Bylo jích s ním okolo čtyř set mužů.', '1S 22:3': 'Odtud šel David do Masfy, která je v Moabsku, a řekl králi moabskému: „Prosím, by směl zůstati otec můj a matka má mezi vámi, dokud nezvím, co mi učiní Bůh."', '1S 22:4': 'I nechal jich u krále moabského, a zůstávali u něho všecky dny, ve kterých byl David v oné pevnosti.', '1S 22:5': 'Řekl pak prorok Gad Davidovi: „Nezůstávej v pevnosti té, dej se na cestu a jdi do Judska." David šel a přišel do lesa Haret.', '1S 22:6': 'Uslyšev Saul, že se ukázal David a muži, kteří byli s ním – Saul zůstával v Gabae, byl v háji, který je u Rámy, měl v ruce kopí a všichni služebníci jeho stáli okolo něho – ', '1S 22:7': 'pravd služebníkům svým, kteří stáli při něm: „Nuže, slyšte, synové Benjaminovi. Dá vám všem syn Isajův pole a vinice, a všecky vás udělá tisícníky a setníky,', '1S 22:8': 'že jste se spikli všichni proti mně? Není nikoho, kdo by mi něco oznámil, zvláště, že i syn můj učinil smlouvu se synem Isajovým! Není, kdo by mne politoval z vás, nebo kdo by mi něco oznámil, že poštval syn můj proti mně služebníka mého, který mi strojí úklady až do dneška!"', '1S 22:9': 'Doeg, Edomec, který tu stál, a byl první mezi služebníky Saulovými, ujal slovo a řekl: „Viděl jsem syna Isajova v Nobe u kněze Achimelecha, syna Achitobova;', '1S 22:10': 'ten tázal se mu Hospodina a dal mu potravy: také meč Filišťana Goljáše mu dal."', '1S 22:11': 'Poslal tedy král, aby zavolali kněze Achimelecha, syna Achitobova, jakož i všecek dům otce jeho, kněze, kteří byli v Nobe; ti všichni přišli ke králi.', '1S 22:12': 'I řekl Saul Achimelechovi: „Slyš, synu Achitobův!" On odpověděl: „Tu jsem, pane!"', '1S 22:13': 'Řekl mu tedy Saul: „Proč jste se spikli proti mně, ty a syn Isajův? Neboť dal jsi mu chleby a meč, a tázal ses mu Boha, aby povstal proti mně a úklady mi strojil, jak činí do dneška."', '1S 22:14': 'Achimelech odpovídaje králi pravil: „A kdo je mezi všemi služebníky tvými jako David, zeť králův, tak věrný, poslušný tvých rozkazův a vážený v domě tvém?', '1S 22:15': 'Zda dnes (teprv) počal jsem tázati se mu Boha? Odstup to ode mne! Nepodezřívej král z takových věcí služebníka svého a všeho domu otce jeho; neboť nevěděl služebník tvůj o té věci nic, ani zbla."', '1S 22:16': 'Tu řekl král: „Smrtí zemřeš, Achimelechu, ty i všecek dům otce tvého."', '1S 22:17': 'A přikázal král běžcům, kteří stáli kolem něho: „Obraťte se a pobijte (ty) kněze Hospodinovy, neboť ruka jejich je s Davidem: ač věděli že utíkal, neoznámili mi nic." Služebníci královi však nechtěli vztáhnouti rukou svých na kněze Hospodinovy.', '1S 22:18': 'Řekl tedy král Doegovi: „Obrať ty se a oboř se na ty kněze." Edomec Doeg se obrátil, obořil se na kněze a zabil toho dne osmdesát pět mužů, kteří se oblékali ve lněný efod.', '1S 22:19': 'Také Nobe, kněžské město, vybil ostřím meče, muže i ženy, děti, ano i kojence; hovězí dobytek, osly i ovce (pobil) ostřím meče.', '1S 22:20': 'Jeden však syn Achimelecha, syna Achitobova, jménem Abjatar, vyvázl, utekl k Davidovi,', '1S 22:21': 'a oznámil mu, že pobil Saul kněze Hospodinovy.', '1S 22:22': 'I řekl David Abjatarovi: „Věděl jsem toho dne, ježto byl tam Edomec Doeg, že to bezpochyby oznámí Saulovi. Já odpovídám za smrt všech příslušníků (domu) otce tvého.', '1S 22:23': 'Zůstaň se mnou, neboj se; bude-li kdo ukládati o život mně, bude také ukládati o život tobě, a se mnou zachován budeš."', '1S 23:1': 'Davidovi bylo oznámeno: „Hle, Filišťané dobývají Keily a loupí humna."', '1S 23:2': 'Tázal se tedy David Hospodina řka: „Mám jíti, bych ty Filišťany porazil?" Hospodin řekl Davidovi: „Jdi: porazíš Filišťany a Kedu vysvobodíš!"', '1S 23:3': 'I řeklo mužstvo Davidovo, které s ním bylo: „Hle, jsme tu v Judsku a bojíme se; čím více, půjdeme-li do Keily proti vojskům filištínským?"', '1S 23:4': 'David tázal se tedy opět Hospodina, a ten mu odpověděl: „Vstaň a jdi do Keily, neboť já dám Filišťany v ruku tvou."', '1S 23:5': 'Odešel tedy David a mužstvo jeho do Keily, bojoval" proti Filišťanům, odehnal jim dobytek, a způsobil jim velikou porážku. Tak vysvobodil David obyvatele Keily.', '1S 23:6': 'Toho času, kdy utekl Abjatar, syn Achimelechův, k Davidovi, a přišel do Keily, měl s sebou efod.', '1S 23:7': 'Když bylo Saulovi oznámeno, že přišel David do Keily, řekl Saul: „Dal ho Bůh v ruce mé, neboť jest zavřen všed do města, ve kterém jsou brány a závory."', '1S 23:8': 'A přikázal Saul všemu lidu, aby táhl do boje ke Keile, a oblehl Davida i mužstvo jeho.', '1S 23:9': 'Když to David zvěděl, že Saul tajně mu strojí úklady, řekl Abjatarovi, knězi: „Přines efod!"', '1S 23:10': 'Pak pravil David: „Hospodine, Bože Israelův! Služebník tvůj slyšel pověst, že se chystá Saul přijíti do Keily, aby vyvrátil (to) město pro mne.', '1S 23:11': 'Sestoupí tedy (sem) Saul, jak slyšel služebník tvůj? Hospodine, Bože Israelův, oznam (to) služebníku svému!" Hospodin řekl: „Sestoupí."', '1S 23:12': 'I řekl David: „Vydají Keilští mne, i muže, kteří se mnou jsou, v ruce Saulovy?" Hospodin pravil: „Vydají."', '1S 23:13': 'Vstal tedy David a mužstvo jeho – bylo jich asi šest set – a vyšedše z Keily, sem tam potulovali se nazdařbůh. Když bylo Saulovi oznámeno, že utekl David z Keily [a (tak) se zachránil], (Saul) nedbal (již) o tu výpravu.', '1S 23:14': 'David se zdržoval na poušti na místech nejbezpečnějších, a zůstával v horách pouště Zif; a Saul pásl po něm všecky dny, ale nedal ho Bůh v ruce jeho.', '1S 23:15': 'I viděl David, že vyšel Saul, by mu ukládal o život. Když tedy byl David na poušti Zif v Lese,', '1S 23:16': 'vstal Jonatan, syn Saulův, odešel k Davidovi do Lesa a dodal mu důvěry v Boha; pravil mu:', '1S 23:17': '„Neboj se; neboť nenalezne tebe ruka Saula, otce mého, ale ty kralovati budeš nad Israelem, a já budu druhým po tobě; však i Saul, otec můj, ví to."', '1S 23:18': 'A učinili oba smlouvu před Hospodinem. David zůstal v Lese, Jonatan pak vrátil se domů.', '1S 23:19': 'I přišli Zifští k Saulovi do Gabay řkouce: „Hle, David skrývá se u nás v nejbezpečnějších místech Lesa, který je napravo pouště.', '1S 23:20': 'Nuže tedy, kdykoli se ti zachce přijíti, přijď; naše pak péče bude, bychom ho vydali v ruce královy."', '1S 23:21': 'Saul řekl: „Požehnáni buďtež od Hospodina, že jste mne politovali!', '1S 23:22': 'Jděte tedy, prosím, bedlivěji (vše) připravte, pozorněji si veďte, vypátrejte místo, na kterém bývá noha jeho, jakož i kdo ho tam viděl; nebo tuší o mně, že mu činím lstivě úklady.', '1S 23:23': 'Vyzvěďte a vyzkoumejte všecky skrýše jeho, v nichžto se skrývá, a vraťte se ke mně s věcí jistou, abych šel s vámi. Byť pak i do země zalezl, pátrati budu po něm ve všech krajích Judska."', '1S 23:24': 'Vstavše tedy, odešli do Zifu před Saulem. David však a jeho mužstvo byli na rovině, napravo Jesimonu.', '1S 23:25': 'Když pak táhl Saul a družina jeho hledati ho, bylo to oznámeno Davidovi; i sestoupil hned ke Skále a přebýval na poušti Maon. Saul uslyšev o tom, hnal se za Davidem na poušť Maon.', '1S 23:26': 'A šel Saul po svahu hory s jedné strany, David pak a mužstvo jeho byli na svahu hory (té) po straně druhé; David již pochyboval, že by mohl Saulovi uniknouti, neboť Saul a mužstvo jeho obkličovali Davida a muže jeho se všech stran, aby je zjímali.', '1S 23:27': 'Tu přišel posel k Saulovi řka: „Rychle pojď, nebo vtrhli Filišťané do země."', '1S 23:28': 'Vrátil se tedy Saul přestav honiti se za Davidem, a pospíchal proti Filišťanům. Proto nazvali to místo „Skála dělící".', '1S 24:1': 'Odtud odešel David nahoru a bydlil v bezpečných místech Engaddi.', '1S 24:2': 'Když pak navrátil se Saul, vyhnav Filišťany, oznámili mu: „Hle, David je na poušti Engaddi."', '1S 24:3': 'Pojav tedy Saul tři tisíce mužů, vybraných ze všeho Israele, šel hledati Davida a mužů jeho i na nejpříkřejších skalách, které toliko kamzíkům schůdny jsou.', '1S 24:4': 'I přišel k ohradám ovčím, jež byly vedle cesty. A byla tam jeskyně, do které vešel Saul na potřebu; David pak a muži jeho skrývali se hlouběji v té jeskyni.', '1S 24:5': 'I řekli Davidovi služebníci jeho: „Aj, den, kdy praví ti Hospodin : „Já dám nepřítele tvého tobě, abys mu učinil, cokoli libo bude očím tvým." Tu David vstal a uřezal tiše kraj pláště Saulova.', '1S 24:6': 'Poté tlouklo srdce Davidovi, že odřezal kraj pláště Saulova.', '1S 24:7': 'I řekl mužům svým: „Hospodin mne milostivě uchovej, bych učinil tu věc pánu svému, pomazanému Hospodinovu, že bych vztáhl ruku svou na něj! Jeť pomazaným Hospodinovým!"', '1S 24:8': '(Těmi) slovy obměkčil David muže své a nedopustil jim, by povstali proti Saulovi. Když pak Saul z jeskyně vyšel a bral se svou cestou,', '1S 24:9': 'vstal po něm i David, a vyšed z jeskyně, volal za Saulem řka: „Pane můj, králi!" Když se Saul ohlédl, David sehnuv se tváří k zemi, poklonil se', '1S 24:10': 'a řekl Saulovi: „Proč posloucháš řeči lidí, kteří praví: „David usiluje o tvé neštěstí?"', '1S 24:11': 'Hle, dnes vidí oči tvé, že vydal tebe Hospodin v ruku mou v jeskyni; a napadlo mne, bych tě zabil, ale odpustilo ti oko mé, neboť jsem (si) řekl: „Nevztáhnu ruky své na pána svého, poněvadž je pomazaným Hospodinovým."', '1S 24:12': 'Ano, otče můj, viz a poznej kraj pláště (svého v ruce mé! Když jsem řezal kraj pláště tvého, nechtěl jsem vztáhnouti ruku na tebe; (z toho) poznej a viz, že není ve mně zloby ani zrady; nezhřešil jsem proti tobě, ty však ukládáš mi o život, abys mi jej odňal.', '1S 24:13': 'Sudiž Hospodin mezi mnou a tebou, a Hospodin pomstiž mne na tobě; ruka má však nedotkne se tebe!', '1S 24:14': 'Jak se říká ve starém přísloví: „Z bezbožných vychází bezbožnost": tak také ruka má se tě nedotkne!', '1S 24:15': 'Koho honíš, králi israelský? Koho honíš? Psí mrchu honíš a jednu blechu!', '1S 24:16': 'Budiž Hospodin soudcem a rozsuď mezi mnou a tebou; kéž shlédne a ujme se pře mé, kéž vysvobodí mě z ruky tvé!"', '1S 24:17': 'Když David tyto řeči k Saulovi domluvil, řekl Saul: „Není-liž to hlas tvůj, synu můj, Davide?" A Saul počal hlasitě plakati.', '1S 24:18': 'Poté řekl Davidovi: „Spravedlivější jsi ty nežli já; neboť ty odplacuješ se mi dobrým, já však zlým tobě jsem se odplacoval.', '1S 24:19': 'Tys ukázal dnes, co dobrého jsi mi prokázal: když mě dal Hospodin v ruku tvou, nezabil jsi mne.', '1S 24:20': 'Nebo kdo, dopadna nepřítele svého, propustí ho v dobrém? Kéž ti Hospodin odplatí dobrým za to, co jsi mi dnes učinil!', '1S 24:21': 'Nyní pak, ježto vím, že jistě budeš králem a že budeš pevně držeti království israelské,', '1S 24:22': 'přisáhni mi při Hospodinu, že nevypleníš potomstva mého po mně, že nevyhladíš jména mého z domu otce mého."', '1S 24:23': 'I přisáhl David Saulovi. Poté odešel Saul domů, David pak a muži jeho vystoupili na bezpečnější místa.', '1S 25:1': 'Samuel umřel; i shromáždil se všecek Israel, oplakávali ho a pochovali v jeho domě v Ramě. David vstav, sestoupil na poušť Faran.', '1S 25:2': 'Byl pak muž kterýs na poušti Maon, který měl statek v Karmelu. Člověk ten byl velmi bohat; měl tři tisíce ovec a tisíc koz. I přihodilo se, že bylo stříháno stádo jeho v Karmelu.', '1S 25:3': 'Jméno muže toho bylo Nabal, a jméno manželky jeho Abigail; byla to žena velmi rozšafná a sličná, ale muž její byl tvrdý, velmi zlý a zlomyslný; byl z rodu Kalebova.', '1S 25:4': 'Když uslyšel David na poušti, že Nabal stříhá stádo své,', '1S 25:5': 'poslal deset jinochův a řekl jim: „Jděte nahoru do Karmelu, jděte k Nabalovi, pozdravte ho pokojně mým jménem', '1S 25:6': 'a rcete (mu): „Žij! Pokoj tobě, pokoj domu tvému, pokoj všemu, co je tvé!', '1S 25:7': 'Slyšel jsem, že pastýři tvoji, kteří byli s námi na poušti, stříhají; nikdy jsme jim neublížili aniž jim kdy co ze stáda scházelo po všecek čas, kdy byli s námi v Karmelu.', '1S 25:8': 'Ptej se služebníků svých, povědí tobě. Nyní tedy nechať naleznou služebníci tvoji milost před očima tvýma, neboť v den dobrý přicházíme : co budeš míti po ruce, dej služebníkům svým a synu svému Davidovi."', '1S 25:9': 'Když přišli služebníci Davidovi, pověděli Nabalovi všecka ta slova jménem Davidovým. Když přestali mluviti,', '1S 25:10': 'ujal slovo Nabal a řekl služebníkům Davidovým: „Kdo je David? A kdo je syn Isajův? Dnes je mnoho služebníků, kteří utíkají od pánů svých.', '1S 25:11': 'Mám vzíti chleby své, nápoj svůj a maso z dobytka, který jsem zbil svým střihačům, a dáti lidem, o kterých nevím, odkud jsou?"', '1S 25:12': 'Dali se tedy služebníci Davidovi zase na cestu, vrátili se, přišli k Davidovi a oznámili mu do slova vše, co byl řekl.', '1S 25:13': 'Tu řekl David služebníkům svým: „Připaš každý meč svůj!" I připásal si každý meč; také David připásal si meč. Šlo pak za Davidem okolo čtyř set mužů; dvě stě jich zůstalo u břemen.', '1S 25:14': 'Abigaile, manželce Nabalově, oznámil jeden ze služebníkův [jejích] řka: „Kle, David poslal posly z pouště, aby pozdravili pána našeho; on však je zle odbyl.', '1S 25:15': 'Lidé ti velmi dobří nám byli a neubližovali nám; aniž kdy něco ztratilo se (nám) po všechen čas, kdy jsme obcovali s nimi na poušti;', '1S 25:16': 'byli nám hradbou ve dne v noci po všecky dny, ve kterých pásli jsme u nich stáda.', '1S 25:17': 'Protož uvažuj a přemýšlej, co máš udělati, neboť jistě neštěstí stihne muže tvého i dům tvůj; a on je ničemník, že s ním není řeči."', '1S 25:18': 'Vzala tedy Abigail rychle dvě stě chlebů, dva měchy vína, pět k jídlu upravených beranů, pět měr pražmy, sto svazků sušených hroznův a dvě stě hrud sušených fíků, vložila to na osly', '1S 25:19': 'a řekla služebníkům svým: „Jděte napřed; hle. já půjdu za vámi." Muži svému však, Nabalovi, toho neoznámila.', '1S 25:20': 'Když tedy vsedla na osla a sjížděla k úpatí hory, David a muži jeho sestupovali proti ní, a tak se s nimi potkala. – ', '1S 25:21': 'David pravil: „Jistě nadarmo jsem opatroval všecek majetek člověka toho na poušti, že se neztratilo nic ze všeho, co mu příslušelo, ježto odplatil se mi zlým za dobré.', '1S 25:22': 'Trestej Bůh Davida a trestej ho, zachovám-li do rána na živu ze všeho, co mu přísluší, močícího na stěnu!" – ', '1S 25:23': 'Když Abigail Davida spatřila, rychle sesedla s osla, padla před Davidem na tvář, poklonila se až k zemi,', '1S 25:24': 'padla mu k nohám a řekla: „Na mně bud, pane můj, ta nepravost! Prosím, by směla mluviti služebnice tvá k sluchu tvému; slyš slova služebnice své!', '1S 25:25': 'Neračiž, prosím, pán můj, král, všímati si toho ničemníka Nabala; neboť podle jména svého blázen jest a bláznovství s ním chodí; já však, služebnice tvá, pane můj, neviděla jsem služebníků tvých, které jsi poslal.', '1S 25:26': 'Nyní tedy, pane můj, jakože živ je Hospodin – a jakože živa je duše tvá – který ti zabránil, abys neprolil krve, a který ti zachoval (čistou) ruku – nyní tedy staniž se jako Nabalovi tvým nepřátelům, těm, kteří hledají zlého pánu mému!', '1S 25:27': 'Proto přijmi požehnání toto, které přinesla služebnice tvá tobě, pánu svému, a dej (to) služebníkům, kteří jdou za tebou, pánem mým!', '1S 25:28': 'Promiň nepravost služebnice své, neboť jistě učiní Hospodin tobě, pánu mému, že bude dům tvůj trvalý; vždyť boje Hospodinovy ty, pane můj, vedeš, a zlého nic nebude na tobě shledáno po všecky dny života tvého!', '1S 25:29': 'Povstane-li kdy někdo, by tě pronásledoval a o život ti ukládal, bude duše pána mého opatrována takořka ve svazku živých u Hospodina, Boha tvého; život však nepřátel tvých bude vymrštěn jako z praku prudce roztočeného.', '1S 25:30': 'Když tedy učiní Hospodin tobě, pánu mému, všecko to dobré, co slíbil o tobě mluvě, když tě ustanoví vůdcem nad Israelem,', '1S 25:31': 'nebude třeba tobě, pánu mému, naříkati ani hrýzti se ve svědomí, že jsi vylil krev nevinnou a že jsi sám se pomstil; když pak dobře učiní Hospodin pánu mému, rozpomeň se na služebnici svou."', '1S 25:32': 'I řekl David Abigaile: „Požehnán buď Hospodin, Bůh Israelův, který tě poslal dnes mně v cestu, požehnána buď řeč tvá,', '1S 25:33': 'a požehnána buď ty, která jsi zadržela mne dnes, abych nešel proliti krev a nepomstil se sám!', '1S 25:34': 'Jinak – jakože živ je Hospodin, Bůh Israelův, který mi zabránil ublížiti tobě – kdybys byla rychle nevyšla mi v cestu, nebyl by zůstal Nabalovi do rána ani močící na stěnu!"', '1S 25:35': 'Přijav pak David z ruky její všecko, co mu přinesla, řekl jí: „Jdi pokojně domů; hle, vyslyšel jsem hlas tvůj a poctil jsem tvář tvou."', '1S 25:36': 'Když přišla Abigail k Nabalovi, hle, byly hody v domě jeho jako hody královské, a srdce Nabalovo bylo veselé, neboť byl velmi napilý; proto neoznámila mu nic, ani zbla, až do rána.', '1S 25:37': 'Na úsvitě však, když Nabal z vína vystřízlivěl, oznámila mu to manželka jeho; tu zmrtvělo v něm srdce a on takořka zkameněl.', '1S 25:38': 'Když pak minulo deset dní, dorazil Hospodin Nabala, že zemřel.', '1S 25:39': 'David uslyšev to, že (totiž) Nabal je mrtev, řekl: „Požehnán buď Hospodin, který odsoudil Nabala za to, že mne potupil, a který služebníka svého uchránil zlého; a způsobil Hospodin, že zloba Nabalova vrátila se na hlavu jeho!" Poté vzkázal David Abigaile, že si ji vezme za manželku.', '1S 25:40': 'Přišli tedy služebníci Davidovi k Abigaile do Karmelu a řekli jí:. „David posílá nás k tobě, že si tě chce vzíti za manželku."', '1S 25:41': 'Ona vstala, poklonila se tváří k zemi, a řekla: „Hle, služebnice tvá budiž otrokyní, která bude omývati nohy služebníkům pána svého."', '1S 25:42': 'Abigail pak rychle vstala, vsedla na osla, – pět dívek šlo pěšky s ní – jela za posly Davidovými a stala se jeho manželkou.', '1S 25:43': 'Také Achinoamu z Jezrahelu pojal David; obě byly jeho manželkami.', '1S 25:44': 'Saul však dal Micholu, dceru svou, manželku Davidovu, Fal-tiovi, synu Laisa, který byl z Gallimu.', '1S 26:1': 'Zifští přišli k Saulovi do Gabay řkouce: „Hle, David skryl se na pahorku Hachile, který je proti poušti."', '1S 26:2': 'Vstal tedy Saul a táhl dolů na poušť Zif – a ním tři tisíce mužů, vybraných z Israele – aby hledal Davida na poušti Zif.', '1S 26:3': 'I položil se Saul v Ga-bae-Hachile, která byla proti poušti u cesty, kdežto David zdržoval se na poušti. Vida pak, že půjde Saul za ním na poušt,', '1S 26:4': 'poslal vyzvědače a vyzvěděl, že jistotně tam přijde.', '1S 26:5': 'Poté David tajně vstal a přišel na místo, kde byl Saul. Když si prohlédl místo, na kterém ležel Saul a Abner, syn Nerův, velitel jeho vojska, a (když viděl) Saula, an spí ve stanu a ostatní lid okolo něho,', '1S 26:6': 'řekl David Achimelechovi, Heťanu a Abisajovi, synu Sarviinu, bratru Joabovu: „Kdo sestoupí se mnou k Saulovi do ležení?" Abisaj pravil: „Já sestoupím s tebou!"', '1S 26:7': 'Když tedy přišli David a Abisaj k lidu v noci, nalezli Saula, an leží a spí ve stanu, maje kopí vetknuté v zemi u své hlavy, Abnera pak a lid, ani spí kolem něho.', '1S 26:8': 'I řekl Abisaj Davidovi: „Vydal Bůh dnes nepřítele tvého do rukou tvých; nyní tedy probodnu jej kopím až do země jedním rázem, že druhého nebude potřebí.', '1S 26:9': 'David však řekl Abisajovi: „Nezabíjej ho; neboť kdo, vztáhna ruku svou na pomazaného Hospodinova, bude nevinen?"', '1S 26:10': 'A (dále) pravil David: „Jakože živ je Hospodin! Zajisté jen Hospodin ho porazí, buď že přijde čas jeho, že zemře, nebo vytáhne do boje a zahyne.', '1S 26:11': 'Chraniž mne Hospodin, abych vztáhl ruku svou na pomazaného Hospodinova! Ale vezmi nyní kopí, které má u hlavy, a džbán vody, a odejděme!"', '1S 26:12': 'Vzal tedy David kopí a džbán vody, kterou měl Saul u hlavy, a odešli; nikdo jich neviděl, necítil, nikdo se neprobudil, ale všichni spali, nebo tvrdý spánek od Hospodina byl na ně přikvačil.', '1S 26:13': 'Když pak přešel David na protější stranu a stál na vrcholu hory daleko, že byla veliká vzdálenost mezi nimi,', '1S 26:14': 'zvolal David na lid a na Abnera, syna Nerova, řka: „Což mi neodpovíš, Abnere?" Abner odpověděl: „Kdo jsi ty, který křičíš a znepokojuješ krále?"', '1S 26:15': 'I řekl David Abnerovi: „Zda nejsi ty muž? A kdo jiný v Israeli je ti roven? Proč jsi tedy nestřehl pána svého, krále? Neboť vešel kdosi z lidu, aby zabil krále, pána tvého.', '1S 26:16': 'Není to dobře, co jsi učinil! Jakože živ je Hospodin, vy hodni jste smrti, že jste nestřehli pána svého, pomazaného Hospodinova! Viz nyní, kde je kopí Saulovo a džbán vody, který měl u hlavy!"', '1S 26:17': 'Saul poznal hlas Davidův a řekl: „Není-liž to hlas tvůj, synu můj, Davide?" David řekl: „Můj hlas (je to), pane můj, králi!"', '1S 26:18': 'A dodal: „Proč pán můj pronásleduje služebníka svého? Co jsem učinil? Nebo co zlého lpí mi na rukou?', '1S 26:19': 'Proto nyní poslyš, prosím, pane můj, králi, slova služebníka svého: „Pudí-li tě Hospodin proti mně, zavoniž (mu) obět! Pudí-li však tě lidé, zlořečeni buďte před obličejem Hospodinovým, neboť mě vyhnali dnes, že nemohu sídliti v dědictví Hospodinově, a řekli: Jdi, služ bohům cizím!"', '1S 26:20': 'Nuže, nebudiž vylita krev má na zemi před Hospodinem; neboť vyšel král israelský, aby ukládal (mi) o život, jako bývá honěna koroptev na horách."', '1S 26:21': 'I řekl Saul: „Zhřešil jsem! Navrať se, synu můj, Davide! Neboť dokonce nic zlého ti již neučiním, že jsi vážil si dnes života mého; jeť zřejmo, že jsem pošetile si počínal a že jsem chyboval příliš."', '1S 26:22': 'David ujav slovo řekl: „Hle, kopí královo! Ať přijde někdo ze služebníků králových a vezme (si) je!', '1S 26:23': 'Všaktě Hospodin odplatí každému podle jeho spravedlnosti a věrnosti. Dal totiž Hospodin dnes tebe v ruku mou, ale nechtěl jsem vztáhnouti ruky své na pomazaného Hospodinova;', '1S 26:24': 'jako jsem na výsost vážil si dnes života tvého, tak bude vážen život můj v očích Hospodinových a on vysvobodí mě ze vší úzkosti!"', '1S 26:25': 'Tu pravil Saul Davidovi: „Požehnán buď, synu můj, Davide! Zajisté, co konati budeš, dokonáš, a jistě to zmůžeš!" Odešel pak David cestou svou a Saul vrátil se domů.', '1S 27:1': 'David si řekl: „Jednoho dne padnu konečně Saulovi do rukou; neníliž lépe, bych spasil se útěkem do země Filišťanů? Tak pozbude Saul naděje, přestane mě honiti po všech končinách isra-elských, a já uteku jeho rukám!"', '1S 27:2': 'Vstal tedy David a odešel, on a šest set mužů s ním, k Achisovi, synu Maochovu, králi getskému.', '1S 27:3': 'A bydlil David s Achisem v Getu, on i muži jeho, každý se svou rodinou, [i David se svými dvěma ženami, Achinoamou Jezrahelkou a Abigailou, (kdysi) ženou Nabala z Karmelu].', '1S 27:4': 'Když bylo Saulovi oznámeno, že utekl David do Getu, přestal se dále po něm píditi.', '1S 27:5': 'Řekl pak David Achisovi: „Jestliže jsem nalezl milost před očima tvýma, budiž mi dáno místo v některém městě krajiny této, abych tam bydlil; neboť proč by měl zůstávati služebník tvůj v městě královském s tebou?"', '1S 27:6': 'Dal mu tedy Achis toho dne Sikeleg; z té příčiny patří Si-keleg králům judským do dneška.', '1S 27:7': 'Byl pak počet dnů, ve kterých David bydlil v krajině Filišťanů, čtyři měsíce.', '1S 27:8': 'David a muži jeho vystupovali a vycházeli na kořist mezi Ges-suřany, Gerzany a Amalečany; nebo ti od pradávna bydlili ve vsích krajiny té až k Suru a k Egyptu.', '1S 27:9': 'David hubil všecku zemi (tu), nenechávaje živého muže ani ženy; a pobrav ovce, býky, osly, velbloudy i roucha, vracel se a přicházel k Achisovi.', '1S 27:10': 'Když se ho Achis tázával: „Na koho jsi dnes učinil výpad?" odpovídal David: „Proti Negebu Judovu", nebo: „Proti Negebu Jerameelanů", nebo: „Proti Negebu Keňami".', '1S 27:11': 'Nedaroval David života ani muži ani ženě, a nepřiváděl jich do Getu. říkaje (si): „Aby snad nežalovali na nás." Tak činil David a to bývalo zvykem jeho po všecky dny, ve kterých bydlil v krajině Filišťanů.', '1S 27:12': 'Důvěřoval tedy Achis Davidovi říkaje (si): „Mnoho zlého učinil lidu svému, Israelovi; proto mi bude služebníkem na věčné časy,"', '1S 28:1': 'V těch dnech shromáždili Filišťané vojska svá, aby počali válku proti Israelovi. I řekl Achis Davidovi: „Věz nyní, že potáhneš se mnou na vojnu ty i mužstvo tvé!"', '1S 28:2': 'David pravil Achisovi: „Nyní zvíš, co učiní služebník tvůj." „A já" – vece Achis – „strážcem hlavy své tě ustanovím navždy!"', '1S 28:3': 'Samuel byl již mrtev; všecek Israel ho oplakával a pochovali ho v Ramě, městě jeho. A Saul byl vyplenil čaroděje a hadače ze země.', '1S 28:4': 'Filišťané tedy se shromáždili, přitáhli a položili se v Sunamu. Také Saul shromáždil všecky Israelity, a přišel do Gelboe.', '1S 28:5': 'Když viděl Saul tábor Filišťanů, ulekl se a srdce jeho náramně se poděsilo.', '1S 28:6': 'I dotazoval se Hospodina, avšak neodpověděl mu ani sny ani skrze kněze, ani skrze proroky.', '1S 28:7': 'Řekl tedy Saul služebníkům svým: „Vyhledejte mi ženu, která umí vyvolávati duchy; půjdu k ní a tázati se budu skrze ni." I řekli mu služebníci jeho: „Je žena, která umí vyvolávati duchy, v Endoru."', '1S 28:8': 'Změnil tedy podobu svou, přestrojil se, šel sám a dva muži s ním a přišli k ženě té v noci I řekl jí: „Věšti mi pomocí vyvolaného ducha a vyvolej mi (mrtvého), kterého ti povím!"', '1S 28:9': 'Žena mu pravila: „Zajisté víš sám, co vše učinil Saul, kterak vyhladil čaroděje a hadače ze země: proč tedy ukládáš mi o život?"', '1S 28:10': 'Tu přisáhl jí Saul při Hospodinovi, řka: „Jakože živ je Hospodin! Nic zlého se ti nestane pro tu věc!"', '1S 28:11': 'Tázala se ho tedy žena: „Koho mám ti vyvolati?" On řekl: „Samuela mi vyvolej!"', '1S 28:12': 'Když pak uzřela žena Samuela, vzkřikla hlasem velikým a řekla Saulovi: „Proč jsi mě oklamal? Vždyť jsi ty Saul!"', '1S 28:13': 'Král jí pravil: „Neboj se! Co jsi viděla?" I řekla žena Saulovi: „Cosi božského jsem viděla, ano vystupuje ze země."', '1S 28:14': 'Když se jí tázal: „Jaká je podoba jeho?" odpověděla: „Člověk, stařec vystupuje a jest oděn pláštěm." I porozuměl Saul, že je to Samuel, padl tváří svou k zemi a poklonil se.', '1S 28:15': 'A řekl Samuel Saulovi: ,„Proč mě znepokojuješ, že jsem byl vyvolán?" Saul odpověděl: „Soužen jsem náramně; neboť Filišťané bojují proti mně a Bůh odstoupil ode mne: nechtěl mi odpověděti ani (skrze) proroky ani (skrze) sny; proto povolal jsem tebe, bys mi oznámil, co mám dělati.', '1S 28:16': 'I řekl Samuel: „Co se mne ptáš, kdyžtě Hospodin odstoupil od tebe a přešel k soku tvému?', '1S 28:17': 'Učinil totiž tobě Hospodin, jak mluvil skrze mne: vytrhl království tvé z ruky tvé a dal je rodáku tvému Davidovi.', '1S 28:18': 'Že jsi neposlechl hlasu Hospodinova, a žes na Amalekovi neučinil zadost hroznému hněvu jeho, proto učinil ti dnes Hospodin, co trpíš,', '1S 28:19': 'a vydá Hospodin s tebou také Israele v ruce Filišťanů. Zítra ty i synové tvoji budete se mnou; ano i ležení israelské vydá Hospodin v ruce Filišťanů."', '1S 28:20': 'Saul padl ihned, jak dlouhý byl, na zem; neboť ulekl se slov Samuelových a byl vysílen, ježto nejedl celý ten den.', '1S 28:21': 'Přistoupila tedy žena ta k Saulovi – byltě velmi poděšen – a řekla mu: „Hle, poslechla služebnice hlasu tvého a vydala jsem život svůj v nebezpečenství. Poslechla jsem řečí tvých, které jsi mluvil ke mně;', '1S 28:22': 'nyní tedy poslechni také ty hlasu služebnice své: předložím ti skývu chleba, bys pojedl, tak se posilnil a mohl jíti svou cestou."', '1S 28:23': 'On však odepřel řka: „Nebudu jísti." I nutili ho služebníci jeho i žena ta, až konečně poslechl hlasu jejich, vstal se země a sedl si k rohožce.', '1S 28:24': 'Žena ta měla doma vykrmené tele; to rychle zabila a vzavši mouky, zadělala ji, napekla přesných chlebův,', '1S 28:25': 'a předložila je Saulovi a služebníkům jeho. Když pojedli, vstali a odešli tu noc.', '1S 29:1': 'Všecka vojska Filišťanů shromáždila se v Afeku, Israel pak položil se u studnice, která byla v Jezraheli.', '1S 29:2': 'Knížata filištínská táhla po stech a tisících, David pak a muži jeho byli v zadním voji s Achisem.', '1S 29:3': 'I řekla knížata filištínská k Achisovi: „K čemu jsou (zde) tito Hebreové?" Achis odpověděl knížatům filištínským: „Zda neznáte Davida, který byl služebníkem Saula, krále israelského, a je u mne mnoho dní, ano roky, a neshledal jsem na něm nic (zlého) ode dne, kdy utekl ke mně, až do dneška?"', '1S 29:4': 'Knížata filištínská však rozhněvala se na něj a řekla mu: „Ať se vrátí muž tento a sedí na svém místě, na kterém jsi jej ustanovil, a nechať netáhne s námi do boje, by se nestal nepřítelem naším, když se počneme bíti; nebo kterak jinak bude moci usmířiti pána svého, nežli hlavami našimi?', '1S 29:5': 'Zda není to David, kterému zpívali tančíce: „Pobil Saul svých tisíc, ale David deset tisíc!"', '1S 29:6': 'Povolal tedy Achis Davida a řekl mu: „Jakože živ je Hospodin! Tys upřímný a hodný podle mého názoru, a těší mě, že vycházíš a vcházíš se mnou do tábora, neboť neshledal jsem na tobě nic zlého ode dne, kdy jsi přišel ke mně, až do dneška; ale knížatům se nelíbíš.', '1S 29:7': 'Vrať se tedy, jdi v pokoji, bys neurážel očí knížat filištínských!"', '1S 29:8': 'Tu pravil David Achisovi: „Co jsem však učinil, a co jsi shledal na mně, služebníku svém, od té doby, co ti sloužím až do dneška, že nemám jíti bojovat proti nepřátelům pána mého, krále?"', '1S 29:9': 'Achis odpověděl Davidovi: „Vím, že dobrý jsi ty, před očima mými jsi takřka anděl Boží; ale knížata filištínská řekla: „Ať netáhne s námi do boje!"', '1S 29:10': 'Proto vstaň ráno ty i služebníci pána tvého, kteří přišli s tebou; ano, v noci vstaňte, až pak počne svítati, odejděte."', '1S 29:11': 'Vstal tedy ještě za tmy David, on i muži jeho, aby ráno vyšli a vrátili se do země Filišťanů. Filišťané pak táhli do Jezrahele.', '1S 30:1': 'Prve nežli přišli třetího dne David a muži jeho do Sikelegu, Amalečané napadli od jihu Sikeleg, dobyli ho, zapálili jej,', '1S 30:2': 'zjímané ženy a vše, co bylo v něm, malé i veliké, odvedli; nezabili totiž nikoho, ale vzavše je s sebou šli svou cestou.', '1S 30:3': 'Když tedy přišli David a muži jeho k městu, a shledali, že je vypáleno, a ženy, synové a dcery jejich že jsou odvedeni do zajetí,', '1S 30:4': 'dal se David i lid, který byl s ním, do hlasitého pláče, až se jim slzí nedostávalo.', '1S 30:5': 'Neboť i dvě manželky Davidovy byly odvedeny do zajetí, Achinoam Jezrahelka, a Abigail, (kdysi) manželka Nabala karmelského.', '1S 30:6': 'David ocitl se ve veliké tísni, neboť lid chtěl ho kamenovati, ježto rozhořčena byla mysl každého muže (ztrátou) synův a dcer jeho. Byl však posilněn David od Hospodina, Boha svého.', '1S 30:7': 'Řekl totiž knězi Abjatarovi, synu Abimelechovu: „Přines mi efod." Když Abjatar efod Davidovi přinesl,', '1S 30:8': 'tázal se David Hospodina řka: „Mám pronásledovati ty lupiče? A dohoním jich či nedohoním?" Hospodin mu řekl: „Pronásleduj! Neboť jistě jich dohoníš a kořist jim odejmeš!"', '1S 30:9': 'Odešel tedy David, on a šest set mužů, kteří byli s ním, a přišli až k potoku Besor. Někteří, jsouce unaveni, zůstali tam;', '1S 30:10': 'avšak David se čtyřmi sty mužů honil je (dále) – dvě stě jich totiž se zastavilo, ježto únavou nemohli přejíti potok Besor. – ', '1S 30:11': 'Když pak nalezu na poli kteréhos Egypťana, přivedli ho k Davidovi, a dali mu jísti a píti:', '1S 30:12': 'kus hrudy fíků a dva svazky hrozinek. Když to snědl, ožil a pookřál; neboť nejedl a nepil tři dny a tři noci.', '1S 30:13': 'Řekl mu tedy David: „Čí jsi ty, neb odkud jsi [a kam jdeš]?" On odpověděl: „Otrok egyptský já jsem, otročil jsem jednomu Amalečanovi; avšak opustil mě pán můj, že jsem se předevčírem roznemohl.', '1S 30:14': 'Vpadli jsme totiž do jižního území Kereťanů, do (jižního) Judska, jakož i do jižních krajů Kalebových, a Sikeleg jsme zapálili."', '1S 30:15': 'I tázal se ho David: „Můžeš mne dovésti k té tlupě?" On odpověděl: „Přisáhni mi při Bohu, že mne nezabiješ a že mne nevydáš v ruce pána mého, a já povedu tě k tlupě té." David mu tedy přisáhl.', '1S 30:16': 'Když ho tam přivedl, hle, byli rozloženi daleko široko na zemi, jedli, pili a slavili takořka svátek pro všecku kořist a lup, který odnesli ze země Filišťanů a z Judska.', '1S 30:17': 'I bil je David od večera až do večera druhého dne, že z nich nikdo nevyvázl, kromě čtyř set služebníků, kteří byli vsedli na velbloudy a ujeli.', '1S 30:18': 'Tak zachránil David vše, co byli Amalečané pobrali, zachránil i dvě manželky své.', '1S 30:19': 'Nic malého ani velikého nescházelo z kořisti, ani ze synův, ani z dcer; cokoli byli pobrali, všecko zase David nazpět přivedl.', '1S 30:20': 'Pobral všecek brav i hovězí dobytek, a hnal to před sebou; i říkali: „Toť je kořist Davidova."', '1S 30:21': 'Když se blížil David k oněm dvěma stům mužů, kteří pro únavu se zastavili, nemohouce jíti za Davidem, a kterým byl přikázal, by zůstali u potoka Besor, vyšli vstříc Davidovi a lidu, který byl s ním. David přistoupiv k nim, pozdravil je pokojně.', '1S 30:22': 'Tu všichni nejhorší a nejničemnější z mužů, kteří byli šli s Davidem, ujali slovo a pravili: „Protože nešli s námi, nedáme jim nic z kořisti, kterou jsme uchvátili, ale ať se spokojí každý se svou ženou a dětmi; ať si je vezmou a jdou!"', '1S 30:23': 'David však řekl: „Nesmíte tak učiniti, bratří moji, s tím, co nám dal Hospodin, který střehl nás a dal lupiče, kteří vytáhli proti nám, v ruce naše.', '1S 30:24': 'Ať nikdo neposlechne vás v této věci; neboť rovný díl dostane ten, kdo vytáhl do boje, i ten, kdo zůstal u břemen; rovně děliti se budou."', '1S 30:25': 'To stalo se od té doby na budoucí časy ustanovením, zřízením, a takořka zákonem v Israeli až do dneška.', '1S 30:26': 'Když pak přišel David do Sikelegu, poslal dary z kořisti starším judským, soukmenovcům svým, – řka: „Přijměte požehnání z kořisti nepřátel Hospodinových" : – ', '1S 30:27': 'těm, kteří byli v Betelu, v Ramě na jihu, v Jeteru,', '1S 30:28': 'v Aro-eru, v Sefamotě, v Estamu,', '1S 30:29': 'v Rachale, ve městech Jerameelanů, ve městech Keňanů,', '1S 30:30': 'v Arame, u jezera Asanského, v Atachu,', '1S 30:31': 'v Hebroně, a jiným, kteří byli na těch místech, na kterých se prve zdržoval David a jeho mužstvo.', '1S 31:1': 'Filišťané bojovali proti Israelovi; Israelité dali se na útěk před Filišťany; vraždění padali na pohoří Gelboe.', '1S 31:2': 'Filišťané byli také v patách Saulovi a synům jeho, a zabili Jonatana, Abinadaba a Melchisuu, syny Saulovy.', '1S 31:3': 'Všecka prudkost boje obrátila se proti Saulovi: střelci ho dohonili a těžce poranili.', '1S 31:4': 'I řekl Saul oděnci svému: „Vytas meč svůj a probodni mě, aby snad nepřišli tito neobřezanci a mne potupně nezabili." Avšak oděnec jeho nechtěl; byltě náramným strachem předěšen. Chytil tedy Saul meč a nalehl na něj.', '1S 31:5': 'Když to oděnec jeho viděl, že totiž je Saul mrtev, nalehl také sám na meč a zemřel s ním.', '1S 31:6': 'Umřel tedy Saul, tři synové jeho a oděnec jeho toho dne společně.', '1S 31:7': 'Synové Israelovi, kteří byli za údolím, vidouce, že mužstvo israelské dalo se na útěk a že Saul i synové jeho jsou mrtvi, opustili města svá a prchli; i přišli Filišťané a usadili se tam.', '1S 31:8': 'Druhého dne, když přišli Filišťané, by zloupili pobité, nalezli Saula i tři syny jeho, ani leží na pohoří Gelboe.', '1S 31:9': 'I sťali hlavu Saulovi, svlékli s něho odění a poslali (posly), by to rozhlásili po zemi Filišťanů dokola, ve chrámech jejich model i lidu.', '1S 31:10': 'Odění jeho složili ve chrámě Astartině, tělo pak pověsili na zdi (města) Betsanu.', '1S 31:11': 'Když to uslyšeli obyvatelé Jabasu galaadského, co totiž učinili Filišťané Saulovi,', '1S 31:12': 'vstali všichni (jejich) jonáci, šli celou noc, vzali tělo Saulovo i těla synů jeho se zdi Betsanu, přišli (zase) do Jabesu galaadského, a spálili je tam;', '1S 31:13': 'kosti pak jejich vzali, pochovali je v lese Jabes, a postili se sedm dní.'}