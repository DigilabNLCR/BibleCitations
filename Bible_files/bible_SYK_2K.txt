{'2K 1:1': 'Pavel, apoštol Ježíše Krista (povolaný) skrze vůli Boží, a bratr Timoteus církvi, která jest v Korintě, a všem věřícím, kteří jsou po celé Acháji:', '2K 1:2': 'Milost vám a pokoj od Boha, Otce našeho, a od Pána Ježíše Krista.', '2K 1:3': 'Veleben budiž Bůh a Otec Pána našeho Ježíše Krista, Otec milosrdenství a Bůh veškeré útěchy,', '2K 1:4': 'jenž nás potěšuje ve všelikém soužení našem, abychom mohli těšiti ty, kteří jsou ve všelikém soužení, (a to) útěchou, kterou my sami býváme potěšováni od Boha.', '2K 1:5': 'Neboť jako utrpení Kristova plynou hojně na nás, tak hojná jest skrze Krista i útěcha naše.', '2K 1:6': 'Avšak buďto že jsme souženi, (děje se to) pro vaši útěchu a spásu, aneb jsme potěšováni, (jest to) pro vaši útěchu, která se jeví působivou ve snášení týchž utrpení, jež také my trpíme.', '2K 1:7': 'A (tak) pevná jest naše naděje o vás, neboť víme, že jako jste s námi účastni utrpení, tak (budete účastni) i naší útěchy.', '2K 1:8': 'Nechceme, bratří, abyste nevěděli o soužení našem, které se (nám) přihodilo v Asii, že jsme (totiž) nesmírně nad svojí sílu byli stiženi, takže jsme ztratili naději i o životě.', '2K 1:9': 'Ano sami v sobě měli jsme výrok smrti, abychom nespoléhali na sebe, nýbrž na Boha, Křisitele mrtvých,', '2K 1:10': 'jenž z tak velikého nebezpečenství smrti nás vytrhl a vytrhuje, v něhož doufáme, že také ještě vytrhne,', '2K 1:11': 'ježto také vy spolupůsobíte pro nás modlitbou, aby z mnoha úst vzdaly se za nás díky z milosti nám udělené skrze mnohé.', '2K 1:12': 'Neboť to jest naše chlouba: svědectví našeho svědomí, že ve prostnosti a čistotě Boží, nikoli v moudrosti tělesné, nýbrž v milosti Boží jsme život vedli na tom světě, zvláště u vás.', '2K 1:13': 'Nepíšemeť zajisté vám nic jiného, nežli jste četli a poznali; doufám však, že až do konce budete znáti,', '2K 1:14': 'jakož jste také poznali nás z části, totiž že jsme vaší chloubou, jako i vy naší v den Pána našeho Ježíše Krista.', '2K 1:15': 'A v této důvěře chtěl jsem prve k vám přijíti, abyste měli milost druhou,', '2K 1:16': 'a vámi projíti do Macedonie a opět z Macedonie přijíti k vám a od vás dáti se doprovoditi do Judska.', '2K 1:17': 'To tedy chtěje jednal jsem lehkovážně? Aneb snad podle těla zamýšlím to, co zamýšlím, tak aby bylo při mně ano i ne?', '2K 1:18': 'Věrný však jest Bůh, že slovo naše k vám není ano i ne.', '2K 1:19': 'Neboť Syn Boží, Ježíš Kristus, kterého jsme mezi vámi hlásali my, totiž já a Silván a Timoteus, nestal se ano i ne, nýbrž ano bylo v něm.', '2K 1:20': 'Všecka totiž zaslíbení Boží (stala se) v něm ano; proto také skrze něho (zaznívá) amen Bohu ke slávě skrze nás.', '2K 1:21': 'Ten pak, jenž nás utvrzuje s vámi ke Kristu a nás pomazal, jest Bůh,', '2K 1:22': 'kterýž také si nás poznamenal a dal závdavek Ducha v srdce naše.', '2K 1:23': 'Já pak Boha vzývám zá svědka na svou duši, že ze šetrnosti k vám jsem nepřišel již do Korintu, nikoli že bychom byli pány vaší víry, nýbrž že jsme spolupůsobci vaší radosti; neboť vírou stojíte pevně.', '2K 2:1': 'To však uložil jsem sám v sobě, abych nepřišel k vám opět v zármutku.', '2K 2:2': 'Neboť jestliže já zarmucuji vás, i kdož jest, jenž by mě potěšoval, leč (snad) ten, který jest zarmucován ode mne?', '2K 2:3': 'A to právě jsem vám psal, abych přijda neměl zármutek (nad zármutek) z těch, z nichž bych se měl radovati; důvěřujiť se do vás všech, že moje radost jest (radostí) všech vás;', '2K 2:4': 'neboť z mnohé tísně a úzkosti srdce jsem vám psal s mnoha slzami, nikoliv abyste se zarmoutili, nýbrž abyste poznali lásku, kterou mám zvláště k vám.', '2K 2:5': 'Jestliže však kdo zarmoutil, nezarmoutil mne, nýbrž z části (abych nepřitěžoval) vás všecky.', '2K 2:6': 'Tomu, jenž jest takový, dostačuje trest ten, kterého se mu dostalo od většiny,', '2K 2:7': 'tak abyste naopak spíše mu odpustili a ho potěšili, by přílišným zármutkem nestrávil se ten, jenž jest takový.', '2K 2:8': 'Proto vás vyzývám, abyste ustanovili k němu lásku;', '2K 2:9': 'neboť proto jsem vám také psal, abych seznal vaši osvědčenost, jste-li (totiž) ve všem poslušní.', '2K 2:10': 'Komu však odpouštíte něco, (tomu odpouštím také já; neboť i já k vůli vám před Kristem jsem odpustil, co jsem odpustil, jestli jsem co odpustil,', '2K 2:11': 'abychom nebyli oklamáni od satana; neboť nejsou nám neznámy jeho úmysly.', '2K 2:12': 'Když pak jsem přišel do Troady hlásat evangelium Kristovo a dveře mi byly otevřeny v Pánu,', '2K 2:13': 'neměl jsem (přece) pokoje pro ducha svého, poněvadž jsem nenalezl Tita, bratra svého, nýbrž rozloučiv se s nimi, odešel jsem do Macedonie.', '2K 2:14': 'Ale díky Bohu, který nám dává vždycky vítěziti v Kristu Ježíši a na každém místě zjevuje skrze nás vůní známost o sobě.', '2K 2:15': 'Neboť jsme Kristovou vůní libou Bohu mezi těmi, kteří bývají spaseni, i mezi těmi, kteří hynou,', '2K 2:16': 'jedněm libou vůní smrtnou k smrti, jiným libou vůní životnou k životu. A k tomu kdo jest (tak) způsobilý?', '2K 2:17': 'Nejsme zajisté jako mnozí, kteří kazí slovo Boží, nýbrž jako z čistoty, jako z Boha před Bohem mluvíme v Kristu.', '2K 3:1': 'Začínáme opět se doporučovati? Aneb-li potřebujeme jako někteří doporučovacích listů k vám neb od vás?', '2K 3:2': 'Listem naším jste vy, vepsaným v srdce naše; znají ho a čtou všichni lidé;', '2K 3:3': 'neboť jest o vás zjevno, že jste listem Kristovým, zhotoveným od nás a napsaným nikoli inkoustem, nýbrž Duchem Boha živého, ne na deskách kamenných, nýbrž na tělesných deskách srdce.', '2K 3:4': 'Důvěru takovou však máme skrze Krista k Bohu,', '2K 3:5': 'ne že bychom sami od sebe jako ze sebe byli způsobilí něco mysliti, nýbrž že způsobilost naše jest z Boha,', '2K 3:6': 'který nás také uzpůsobil (k tomu), abychom byli služebníky zákona Nového, nikoli litery, nýbrž ducha; neboť litera zabíjí, duch pak oživuje.', '2K 3:7': 'jestliže však služba smrti literami vrytá na kamenech byla ve slávě, takže synové israelští nemohli pohleděti ve tvář Mojžíšovu pro záři jeho obličeje, která pomíjela,', '2K 3:8': 'kterak nebude více (ještě) ve slávě služba ducha.', '2K 3:9': 'Neboť jestli služba odsouzení byla slávou, mnohem více oplývá slávou služba spravedlnosti.', '2K 3:10': 'Vždyť v té příčině není ani oslaveno to, co oslaveno jest, proti přenesmírné slávě té.', '2K 3:11': 'Neboť bylo-li oslaveno to, co pomíjí, jest mnohem více ve slávě to co zůstává.', '2K 3:12': 'Majíce tedy takovou naději, jednáme úplně neohroženě', '2K 3:13': 'a nebéřeme si roušky, jako Mojžíš kladl si roušku na svou tvář, aby synové israelští nepatřili na konec toho, co pomíjí.', '2K 3:14': 'Avšak otupěly smysly jejich, neboť až do dneška zůstává táž rouška na čtení zákona Starého, ježto se (jim) neodhaluje, že v Kristu přestává,', '2K 3:15': 'nýbrž až do dneška, kdykoli se čte Mojžíš, rouška leží na srdci jejich.', '2K 3:16': 'Ale když obrátí se (někdo) k Pánu, odejme se rouška ta.', '2K 3:17': 'Ten Pán však jest ten duch; a kde je Duch Páně, tam jest svoboda.', '2K 3:18': 'My pak všichni patříce jako v zrdcadle s tváří odkrytou na slávu Páně, přetvořujeme se v týž obraz od slávy ke slávě; jako od Ducha Páně.', '2K 4:1': 'Proto majíce tuto službu podle milosrdenství, kterého jsme došli, neztrácíme mysli,', '2K 4:2': 'nýbrž odřekli jsme se nečestného tajnůstkování, nejednajíce lstivě ani kazíce slovo Boží, ale doporučujíce se zjevováním pravdy všemu svědomí lidskému před Bohem.', '2K 4:3': 'Je-li však (přece) zakryto evangelium naše, zakryto jest u těch, kteří hynou,', '2K 4:4': 'u těch nevěřících, při nichž bůh tohoto světa zaslepil mysli, aby se jim nerozsvítilo světlo evangelia o velebnosti Kristově, jenž jest obrazem Božím;', '2K 4:5': 'neboť nehlásáme sebe samých, nýbrž Krista Ježíše jakožto Pána, sebe pak (projevujeme) jako služebníky vaše skrze Ježíše.', '2K 4:6': 'Vždyť ten Bůh, který řekl, aby ze tmy světlo zasvitlo, jest to, jenž zasvitl v srdcích našich, aby se rozsvítilo poznání velebnosti Boží ve tváři Krista Ježíše.', '2K 4:7': 'Máme však poklad tento v nádobách hliněných, aby přenesmírná moc ta jevila se jako (moc) Boží, a ne jako (moc vycházející) z nás.', '2K 4:8': 'Jsme souženi v každé příčině, ale nepodleháme; býváme v nesnázích, ale nezoufáme,', '2K 4:9': 'pronásledováni, ale ne opouštěni, (na zem) poráženi, ale ne zahubeni;', '2K 4:10': 'povždy nosíme mrtvení Ježíše na svém těle, aby i život Ježíšův se zjevil na těle našem.', '2K 4:11': 'Povždy totiž my, kteří žijeme, jsme vydáváni na smrt pro Ježíše, aby i život Ježíšův zjevil se na smrtelném těle našem.', '2K 4:12': 'Smrt tedy jeví se působivou v nás, ale život ve vás.', '2K 4:13': 'Majíce však téhož Ducha víry, jak jest psáno: „Uvěřil jsem, proto jsem mluvil,“ také my věříme a proto mluvíme', '2K 4:14': 'vědouce, že ten, jenž vzkřísil Pána Ježíše, také nás s Ježíšem vzkřísí a postaví s vámi.', '2K 4:15': 'Neboť všecko (děje se) pro vás, aby milost rozmnožíc se větším počtem (přijímatelů), rozhojnila díky ke slávě Boží.', '2K 4:16': 'Proto neklesáme na mysli, nýbrž ačkoli vnější člověk náš se hubí, přece člověk náš vnitřní se obnovuje den ode dne.', '2K 4:17': 'Neboť (nynější) soužení naše, které jest pomíjející, lehké, zjednává nám v míře přenesmírné slávu věčnou, plnovážnou,', '2K 4:18': 'ježto my nehledíme k tomu, co jest viditelno, nýbrž k tomu, co jest neviditelno; neboť věci viditelné jsou pomíjející, neviditelné však (jsou) věčné.', '2K 5:1': 'Vždyť víme, že sbourá-li se pozemský náš příbytek stánkový, máme budovu u Boha, příbytek nikoli rukama udělaný, věčný, v nebesích.', '2K 5:2': 'Neboť v tomto (stánku) vzdycháme toužíce svrchu se přiodíti obydlím svým, které jest s nebe,', '2K 5:3': 'ačli budeme shledáni oděni, nikoli nazí.', '2K 5:4': 'Sténáme totiž my, kteří jsme v tom stánku, jsouce sklíčeni, poněvadž si nepřejeme svléknouti se, nýbrž svrchu se přiobléci, aby život pohltil to, co jest smrtelné.', '2K 5:5': 'Ten pak, jenž nás k tomu připravil, jest Bůh, který vám dal závdavek Ducha.', '2K 5:6': 'Jsouce tedy stále plni důvěry a vědouce, že pokud jsme doma v těle, dlíme v cizině od Pána -', '2K 5:7': 'žijeme totiž ve víře, nikoli v patření, -', '2K 5:8': 'jsouce pak plni důvěry, chceme raději býti v cizině od těla a dlíti doma u Pána.', '2K 5:9': 'Proto také usilujme, abychom se mu líbili, ať jsme v těle, ať kromě těla.', '2K 5:10': 'Neboť my všichni musíme se ukázati před (soudnou) stolicí Kristovou, aby každý obdržel to, co vykonal tělem, podle toho, co vykonal, buď dobré neb zlé.', '2K 5:11': 'Znajíce tedy bázeň Páně, přesvědčujeme (o tom) lidi, Bohu však jsme zjevni, a doufám, že také vašemu svědomí jsme zjevni.', '2K 5:12': 'Nechválíme vám zase sebe samých, nýbrž dáváme vám podnět honositi se námi, abyste (ho) měli proti těm, kteří se honosí vnějškem a ne srdcem.', '2K 5:13': 'Vždyť buď že jsme byli bez smyslu, pro Boha (se to stalo), aneb že jsme při smysle, pro vás (jsme takovými).', '2K 5:14': 'Neboť láska Kristova nás pudí, ježto jsme usoudili toto: Jeden zemřel za všecky, všichni tedy zemřeli;', '2K 5:15': 'a za všecky zemřel (Kristus), aby ti, kteří jsou živi, nežili již sobě, nýbrž tomu, jenž za ně umřel a z mrtvých vstal.', '2K 5:16': 'Proto my od nynějška neznáme podle těla nikoho; ačkoli jsme znali podle těla Krista, přece nyní již neznáme ho tak.', '2K 5:17': 'Je-li tedy někdo v Kristu, jest novým stvořením, staré věci pominuly; hle všecko se obnovilo.', '2K 5:18': 'Ale to všecko přichází od Boha, který nás smířil s sebou skrze Krista a dal nám službu toho smíru,', '2K 5:19': 'neboť Bůh to byl, který skrze Krista svět s sebou smířil nepřičítaje jim přestupků jejich a vloživ v nás slovo smíru.', '2K 5:20': 'Na místě Kristově tedy konáme poslání, jakoby Bůh skrze nás napomínal; prosíme na místě Kristově: Smiřte se s Bohem.', '2K 5:21': 'Toho, jenž hříchu nepoznal, učinil pro nás hříchem, abychom my stali se v něm spravedlností Boží.', '2K 6:1': 'Jsouce pak spolupracovníky (Božími), také napomínáme (vás), abyste nepřijali milosti Boží nadarmo.', '2K 6:2': 'Neboť praví: V čas příjemný vyslyšel jsem tě, a v den spasení pomohl jsem tobě. Hle nyní jest čas příjemný, hle, nyní jest den spasení.', '2K 6:3': 'Nikomu v ničem nedáváme pohoršení, aby se nepohaněla služba naše,', '2K 6:4': 'nýbrž ve všem se prokazujeme jako služebníci Boží mnohou trpělivostí v souženích, v nesnázích, v úzkostech,', '2K 6:5': 'v ranách, v žalářích, v nepokojích, v námahách, v bděních, v postech,', '2K 6:6': 'čistotou, poznáním, shovívavostí, dobrotivostí, Duchem svatým, láskou nelíčenou,', '2K 6:7': 'slovem pravdy, mocí Boží, zbrojí spravedlnosti v pravo i v levo,', '2K 6:8': 'za pocty i potupy, při zlé i dobré pověsti, jako svůdcové a jsouce pravdomluvni, jako neznámí a jsouce dobře známi,', '2K 6:9': 'jako umírající, a hle žijeme, jako trestaní, ale nejsouce usmrcováni,', '2K 6:10': 'jako smutní, ale vždy se radujíce, jako chudí, ale mnohé obohacujíce, jako nic nemající, ale všemi věcmi vládnouce.', '2K 6:11': 'Ústa naše otevřela se k vám, Korinťané, srdce naše se rozšířilo.', '2K 6:12': 'Nejste stísněni v nás, ale tísníte se v útrobách svojich;', '2K 6:13': 'k téže odplatě, jako k dítkám to pravím, rozšiřte se i vy.', '2K 6:14': 'Nespřahejte se s nevěřícími; neboť které účastenství má spravedlnost s nepravostí, aneb které společenství světla s tmou?', '2K 6:15': 'A kterou shodu má Kristus s Belialem, aneb který díl má věřící s nevěřícím?', '2K 6:16': 'A jaké srovnání má chrám Boží s modlami? Neboť vy jste chrámem Boha živého, jak řekl Bůh: „Přebývati budu mezi nimi a choditi, a budu jejich Bohem a oni budou mým lidem.', '2K 6:17': 'Proto vyjděte z prostředu jejich a oddělte se, praví Hospodin, a nečistého se nedotýkejte,', '2K 6:18': 'a já přijmu vás a budu vám za Otce a vy mi budete za syny a dcery, praví Hospodin všemohoucí.“', '2K 7:1': 'Majíce tedy tato zaslíbení, miláčkové, očisťme se od veškeré poskvrny těla i ducha, dokonávajíce posvěcení v bázni Boží.', '2K 7:2': 'Pojměte nás; nikomu jsme neublížili, nikoho nepokazili, nikoho nepodvedli.', '2K 7:3': 'Nepravím to k vašemu odsouzení; vždyť jsem pravil prve, že jste v našem srdci, abyste spolu se mnou zemřeli i živi byli.', '2K 7:4': 'Velikou důvěru mám k vám, velikou chloubu z vás; jsem naplněn útěchou, překypuji radostí při všem soužení svém.', '2K 7:5': 'Neboť když jsme přišli do Macedonie, tělo naše nemělo žádného odpočinku, nýbrž v každé příčině byli jsme souženi, zevně boje, uvnitř strachy.', '2K 7:6': 'Ale ten, jenž těší ponížené, Bůh, potěšil nás příchodem Titovým,', '2K 7:7': 'a nejen příchodem jeho, nýbrž i tou potěchou, kterou měl z vás, když nám vypravoval o vaší tužbě, o vašem nářku, o vaší horlivosti pro mne, takže jsem se ještě více zaradoval.', '2K 7:8': 'Neboť ačkoliv jsem vás zarmoutil tím listem, nelituji toho; ačkoliv jsem litoval vida, že onen list, byť (jen) na chvíli, vás zarmoutil,', '2K 7:9': 'nyní se raduji, nikoli, že jste byli zarmouceni, nýbrž že jste se zarmoutili ku pokání. Zarmoutili jste se totiž podle Boha, abyste v ničem nevzali z nás škody.', '2K 7:10': 'Zármutek totiž, který jest podle Boha, působí pokání ke spáse, kterého se nelituje, ale zármutek světa působí smrt.', '2K 7:11': 'Neboť hle, právě to, že jste ze zarmoutili podle Boha, jak velikou způsobilo ve vás snahu, ano i obranu, i nevoli, i obavu, i tužbu, i horlivost, i potrestáni; v každé příčině jste prokázali, že jste nevinni v té věci.', '2K 7:12': 'Nuže, ačkoli jsem vám psal, (neučinil jsem to) pro toho, jenž křivdu učinil, ani pro toho, jenž křivdu utrpěl, nýbrž aby přišla na jevo naše pečlivost, kterou pro vás máme u sebe před Bohem.', '2K 7:13': 'Proto jsme se potěšili. A při tomto potěšení svém zaradovali jsme se mnohem více nad radostí Titovou, poněvadž duch jeho se občerstvil ode všech vás.', '2K 7:14': 'Neboť chlubil-li jsem se v čem vámi před ním, nebyl jsem zahanben, nýbrž jakož jsme vám mluvili všecko v pravdě, tak i chlouba naše před Titem stala se pravdou.', '2K 7:15': 'A srdce jeho jest vám oddáno ještě více, ježto se rozpomíná na poslušnost všech vás, kterak jste ho přijali s bázní a s třesením.', '2K 7:16': 'Raduji sa, že ve všem mohu vám důvěřovati.', '2K 8:1': 'Oznamujeme však vám, bratři, milost Boží, která byla dána v církvích macedonských,', '2K 8:2': 'že totiž při mnohém osvědčení se v soužení přehojná radost jejich a převeliká chudoba jejich se rozhojnila k bohatství jejich prostosrdečnosti,', '2K 8:3': 'neboť podle sil svých (dosvědčuji to), i nad síly své, dobrovolně,', '2K 8:4': 's mnohým přimlouváním nás prosíce za milost zúčastniti se ve sbírce pro věřící,', '2K 8:5': 'a to nikoli tak, jak jsme čekali, nýbrž i sami sebe dali předem Pánu, (potom) i nám z vůle Boží,', '2K 8:6': 'takže jsme vyzvali Tita, aby tak, jak započal, i dokonal u vás též dílo lásky.', '2K 8:7': 'Než jako ve všem oplýváte, ve víře a v slově i v poznání ve všeliké snaživosti i ve své lásce k nám, (tak hleďte), abyste oplývali též v tomto díle lásky.', '2K 8:8': 'Nepravím to jako příkazem, nýbrž že snaživostí jiných chci zkusiti pravost také vaší lásky,', '2K 8:9': 'neboť znáte tu milost Pána našeho Ježíše Krista, že totiž jsa bohat, stal se pro vás chudým, abyste vy zbohatli chudobou jeho.', '2K 8:10': 'A (jen) radu dávám v té věci, neboť jest to užitečno vám, kteří jste dříve, od předešlého roku, začali nejen vykonávati to, nýbrž i chtíti.', '2K 8:11': 'Nyní však také to vykonávání dokončete, aby (tak) jako jest (u vás) ochota chtíti, bylo i dokončení z toho, co máte.', '2K 8:12': 'Neboť je-li tu ochota, jest příjemná (Bohu) podle toho, co kdo má, nikoli podle toho, čeho nemá.', '2K 8:13': 'Vždyť ne (tak má se díti sbírka), aby jiným stala se úleva, vám však tíseň, nýbrž podle rovnosti;', '2K 8:14': 'v nynější době vaše hojnost (přispěj) jejich nedostatku, aby také jejich hojnost přispěla nedostatku vašemu, by (tak) nastala rovnost,', '2K 8:15': 'jakož jest psáno; „Kdo mnoho nasbíral, neměl přebytku, a kdo málo, neměl nedostatku.“', '2K 8:16': 'Ale díky Bohu, jenž dal touž snaživost pro vás v srdce Titovo.', '2K 8:17': 'Neboť vyzvání (moje) přijal sice, avšak jsa velmi snaživý, sám ze své vůle k vám odchází.', '2K 8:18': 'Posíláme však s ním také bratra, o němž jde chvála v příčině evangelia po všech církvích,', '2K 8:19': 'a nejen to, nýbrž také zvolen byl od církví za našeho průvodce při tomto díle lásky, kterou konáme ke slávě Páně a ke své ochotě,', '2K 8:20': 'varujíce se toho, aby někdo nás nehaněl při tom bohatství, kterým posluhujeme;', '2K 8:21': 'neboť prozíráme k dobrému nejen před Pánem, nýbrž i před lidmi.', '2K 8:22': 'Posíláme však s nimi (také toho) bratra našeho, kterého jsme častokráte zkusili ve mnoha věcech jako takového, který jest snaživý a nyní mnohem snaživější pro velikou důvěru k vám.', '2K 8:23': 'Buď že (mluvím) pro Tita, jest to můj společník a spolupracovník mezi vámi, aneb pro bratry svoje, jsou to vyslanci církví, sláva Kristova.', '2K 8:24': 'Podejte jim tedy důkaz své lásky a naší chlouby z vás před církvemi.', '2K 9:1': 'Jest mi zajisté zbytečno psáti vám o té službě, která se koná pro věřící.', '2K 9:2': 'Neboť znám ochotu vaši, pro kterou se vámi chlubím u Macedoňanů, že totiž Achája připravena jest od loňska, a ta horlivost vaše pobídla většinu.', '2K 9:3': 'Posílám však přece ty bratry, aby naše chlouba vámi v té věci se nezmařila, abyste, jak jsem řekl, byli připraveni,', '2K 9:4': 'bychom snad, kdyby přišli se mnou Macedoňané a nalezli vás nepřipraveny, nezastyděli se v této věci my, ať nedím vy.', '2K 9:5': 'Pokládal jsem proto za potřebné vyzvati bratry ty, aby napřed šli k vám a připravili to požehnání prve přislíbené, by bylo hotovo tak jako požehnání, ne jako lakomství.', '2K 9:6': 'Pravím pak toto: Kdo rozsévá skoupě, skoupě též bude žnouti, a kdo rozsévá v požehnání, v požehnání též žnouti bude.', '2K 9:7': 'Každý (dej tak), jak si byl uložil ve svém srdci, nikoli se zármutkem aneb z donucení, neboť veselého dárce miluje Bůh.', '2K 9:8': 'Jest pak Bůh mocen všelikou milost hojně vylíti na vás, abyste majíce ve všem vždycky veškeren dostatek, byli v hojnosti ke každému skutku dobrému,', '2K 9:9': 'jakož psáno jest: „Roztrušuje, dává chudým, spravedlnost jeho zůstává na věky.“', '2K 9:10': 'Ten pak, jenž dává símě rozsévači a chléb k jídlu, poskytne a rozmnoží vaše símě a dá vzrůst plodům vaší spravedlnosti,', '2K 9:11': 'tak abyste ve všem bohatli ke všeliké prostosrdečnosti, která působí skrze nás děkování Bohu.', '2K 9:12': 'Neboť služba toho úkonu obětního nejen odpomáhá nedostatkům věřících, nýbrž přináší též hojný užitek skrze díky mnohých (vzdávané) Bohu,', '2K 9:13': 'ježto oni za příčinou prokázané služby této velebí Boha pro poslušnost vaší víry v evangelium Kristovo a pro prostosrdečné sdílení se s nimi a se všemi,', '2K 9:14': 'i pro svou modlitbu za vás, toužíce po vás pro nesmírnou milost Boží ve vás.', '2K 9:15': 'Díky Bohu za nevýslovný dar jeho.', '2K 10:1': 'Já sám pak, Pavel, napomínám vás skrze tichost a mírnost Kristovu, já, který jsa přítomen, jsem pokorný mezi vámi, jsa však vzdálen, odvažuji se na vás.', '2K 10:2': 'Prosím však (vás), abych až budu přítomen (u vás), nemusil odvážiti s tou důvěrou, s kterou, jak se myslí o mně, osměluji se proti jistým lidem, kteří se o nás domnívají, že žijeme podle těla.', '2K 10:3': 'Neboť ačkoli žijeme v těle, nežijeme podle těla.', '2K 10:4': 'Vždyť zbroj našeho bojováni není tělesná, nýbrž mocná pro Boha ke zboření hradeb,', '2K 10:5': 'ježto my boříme myšlenky (mudrácké) a všecku vyvýšeninu, která se povyšuje proti poznání Božímu, a jímáme všelikou mysl v poslušenství Kristovo', '2K 10:6': 'a jsme hotovi potrestati každou neposlušnost, až se naplní poslušnost vaše.', '2K 10:7': 'Na to hleďte, co jest před očima. Důvěřuje-li si někdo, že jest Kristův, suď opět u sebe, že tak, jako on jest Kristův, jsme i my.', '2K 10:8': 'Neboť bych se i něco více pochlubil mocí naší, kterou Pán dal nám ke vzdělání a nikoli ke zkáze vaší, nebudu zahanben.', '2K 10:9': 'Aby se (však) nezdálo, že vás straším skrze listy - říkají totiž:', '2K 10:10': '„Listy jsou závažné a mocné, ale přítomnost osobní jest slabá a řeč nicotná“ -', '2K 10:11': 'takový (člověk) pomysli, že jakými jsme ve slově skrze listy, jsouce nepřítomni, takovými jsme též ve skutku, jsouce přítomni.', '2K 10:12': 'Neboť se neosmělujeme rovnati se neb přirovnávati se k jistým lidem (z těch), kteří sami se doporučují, ale měříce se sami sebou a přirovnávajíce se sami k sobě jsou nesmyslní.', '2K 10:13': 'My však se nebudeme chlubiti bez míry, nýbrž podle míry pravidla, které Bůh nám přidělil jako míru, totiž abychom přišli až i k vám!', '2K 10:14': 'Neboť se nenatahujeme přespříliš, jako bychom k vám nedosahovali, vždyť až i k vám jsme přišli s evangeliem Kristovým;', '2K 10:15': 'nechlubíme se bez míry pracemi cizími, naději však máme, že poroste-li vaše víra, budeme zveličeni mezi vámi podle pravidla našeho přehojně,', '2K 10:16': '(tak totiž), že bychom kázali evangelium (také) v krajinách za vámi ležících, a nechlubili se v cizím údělu věcmi (již od jiného) spravenými.', '2K 10:17': 'Ale kdo se chlubí, v Pánu se chlub,', '2K 10:18': 'neboť ne ten jest osvědčen, kdo sám se chválí, nýbrž ten, koho Bůh chválí.', '2K 11:1': 'Kéž snesete ode mne trochu nemoudrosti mé, ano sneste to ode mne.', '2K 11:2': 'Neboť já horlím o vás horlivostí Boží; vždyť jsem vás zasnoubil muži jednomu, Kristu, abych mu váš představil jako pannu čistou.', '2K 11:3': 'Bojím se však, aby snad, jako had svedl Evu svojí lstivostí, nebyla porušena mysl vaše (a neodpadla) od prostoty (směřující) ke Kristu.', '2K 11:4': 'Neboť jestli ten, kdo přichází, hlásá jiného Ježíše, kterého jsme nehlásali, aneb přijímáte-li jiného ducha, kterého jste nepřijali, aneb jiné evangelium, kterého jste neobdrželi, (to) jste to pěkně snášeli.', '2K 11:5': 'Neboť myslím, že jsem nezůstal v ničem za těmi nadapoštoly;', '2K 11:6': 'a jsem-li nevycvičen v řeči, přece ne v poznání, nýbrž v každé příčině stali jsme se vám zjevni ve všech věcech.', '2K 11:7': 'Aneb-li jsem se dopustil hříchu sám se pokořuje, abyste vy byli povýšeni, že totiž zadarmo jsem vám kázal evangelium Boží?', '2K 11:8': 'Jiné obce církevní jsem oloupil, přijav (od nich) plat, abych vám sloužil,', '2K 11:9': 'a když jsa u vás upadl jsem v nedostatek, nikomu jsem nebyl na obtíž; neboť čeho se mi nedostávalo, doplnili bratři, kteří přišli z Macedonie, a v každé příčině jsem se chránil, abych vám nebyl obtížný, a (i dále) chránit se budu.', '2K 11:10': '(Tak jistě jako) jest ve mně pravda Kristova, tato chlouba nepřekazí se pro mne v krajinách achajských.', '2K 11:11': 'Proč? Že vás nemiluji? Bůh to ví.', '2K 11:12': 'Ale co činím, to také činiti budu, abych odňal podnět těm, kteří chtějí (míti) podnět, aby v tom, čím se chlubí, byli shledáni jako my.', '2K 11:13': 'Neboť lidé takoví jsou apoštolé nepraví, pracovníci lstiví, přepodobujíce se v apoštoly Kristovy.', '2K 11:14': 'A není divu; neboť i satan se přepodobuje v anděla světla.', '2K 11:15': 'Není to tedy nic zvláštního, jestli také služebníci jeho se přepodobují, jako (by byli) služebníky spravedlnosti; jejich konec bude podle skutků jejich.', '2K 11:16': 'Opět pravím: Nikdo mě neměj za nemoudrého, sic jinak i jako nemoudrého mě přijměte, abych také já se trochu pochlubil.', '2K 11:17': 'Co mluvím v této příčině chlouby, nemluvím podle Pána, nýbrž jako v nemoudrosti.', '2K 11:18': 'Poněvadž mnozí se chlubí podle těla, i já se pochlubím.', '2K 11:19': 'Vždyť rádi snášíte nemoudré, sami jsouce moudří;', '2K 11:20': 'snášíte totiž, jestli vás někdo v porobu vrhá, jestli vás kdo stravuje, jestli vás kdo jímá, jestli kdo (nad vás) se vypíná, jestli vás někdo bije v tvář.', '2K 11:21': 'Ke svému zahanbeni vyznávám, že (v té věci) byli jsme jaksi slabí. Ale v čem kdo se osměluje (chlubiti), v nemoudrosti pravím, v tom osměluji se (chlubiti) i já.', '2K 11:22': 'Hebreji-li jsou? Já také. Israelity jsou? Já také. Potomstvem Abrahámovým jsou? Já také.', '2K 11:23': 'Služebníky Kristovými jsou? Jako nesmyslný pravím: Já více. V prácech (jsem býval) přehojně, ve vězeních přehojně, v ranách nad míru, v nebezpečenství smrti častokrát.', '2K 11:24': 'Od židů pětkrát jsem dostal čtyřicet ran bez jedné,', '2K 11:25': 'třikrát jsem byl metlami mrskán, jednou jsem byl kamenován, třikráte jsem se ztroskotal, noc a den byl jsem v hlubokosti mořské,', '2K 11:26': 'na cestách často, v nebezpečenstvích na řekách, v nebezpečenstvích od lotrů, v nebezpečenstvích od lidí svého národa, v nebezpečenstvích od pohanů, v nebezpečenstvích v městě, v nebezpečenstvích na poušti, v nebezpečenstvích na moři, v nebezpečenstvích mezi nepravými bratry,', '2K 11:27': 'v práci a námaze, v nočních bděních často, v hladě a žízni, v postech často, v zimě a nahotě.', '2K 11:28': '(K tomu přistupuje) mimo jiné denní nával ke mně, péče o všecky církve.', '2K 11:29': 'Kdo jest sláb, abych já nebyl sláb (také)? Kdo se pohoršuje, abych já nehořel?', '2K 11:30': 'Mám-li se chlubiti, budu se chlubiti tím, co se vztahuje k mé slabosti.', '2K 11:31': 'Bůh a Otec Pána našeho Ježíše Krista, jenž jest veleben na věky, ví, že nelžu.', '2K 11:32': 'V Damašku etrarcha krále Arety ostříhal města Damašku, aby mě zajal, a oknem jsem byl spuštěn v koši skrze hradbu a tak jsem ušel rukám jeho.', '2K 12:1': 'Mám-li se chlubiti, (prospěšno to ovšem není), přijdu k viděním a zjevením Páně.', '2K 12:2': 'Znám člověka v Kristu, jenž před čtrnácti roky byl vtržen až do třetího nebe, zdali v těle, nevím, aneb-li kromě, těla, nevím; Bůh to ví.', '2K 12:3': 'A vím o tomto člověku, že byl, zdali v těle aneb-li kromě těla, nevím, Bůh to ví,', '2K 12:4': 'vtržen do ráje a uslyšel slova nevypravitelná, kterých nepřísluší člověku mluviti.', '2K 12:5': 'Takovýmto (člověkem) budu se chlubiti, sám sebou však nebudu se chlubiti, leč jen svými slabostmi.', '2K 12:6': 'Budu-li totiž chtít se chlubiti, nebudu nemoudrý, neboť povím pravdu; uskrovňuji se však, aby někdo nemyslil o mně více, nežli co při mně vidí, aneb ode mne slyší.', '2K 12:7': 'A abych pro nesmírnost zjevení se nevyvyšoval, byl mi dán osten pro tělo, anděl to satanův, aby mě políčkoval.', '2K 12:8': 'Pro něj jsem prosil třikráte Pána, aby odstoupil ode mne.', '2K 12:9': 'Ale on mi řekl: Postačí ti moje milost; neboť síla v slabosti se zdokonaluje. Budu tedy (spíše) velmi rád se chlubiti svými slabostmi, aby síla Kristova ve mně přebývala.', '2K 12:10': 'Proto libuji si ve svých slabostech, v příkořích, v nedostatcích, v pronásledováních, v úzkostech pro Krista; neboť když jsem sláb, tehdá jsem silný.', '2K 12:11': 'Stal jsem se nemoudrým. Vy jste mě (k tomu) donutili; neboť já jsem měl od vás býti poručen. Neboť v ničem jsem nezůstal za těmi nadapoštoly, ačkoli nejsem ničím.', '2K 12:12': 'Znamení apoštola děla se mezi vámi s veškerou vytrvalostí zázraky a divy a činy mocnými.', '2K 12:13': 'Neboť v čem jste byli zkráceni proti ostatním církvím, leč že já sám nebyl jsem vám na obtíž? Odpusťte mi tu křivdu.', '2K 12:14': 'Hle, po třetí jsem hotov přijíti k vám a nebudu vám na obtíž, neboť nehledám vašich věcí, nýbrž vás. Nemajíť dítky shromažďovati poklady pro rodiče, nýbrž rodiče pro dítky.', '2K 12:15': 'Já pak sám milerád (vše) vynaložím, ano sám sebe vydám za duše vaše, bych i více vás miluje, méně byl milován.', '2K 12:16': 'Ale budiž; já jsem vám nebyl na obtíž, avšak jsa chytrákem polapil jsem vás lstí.', '2K 12:17': 'Oklamal jsem vás skrze někoho z těch, které jsem k vám poslal?', '2K 12:18': 'Požádal jsem Tita a s ním jsem poslal bratra; oklamal vás Titus? Zdaliž jsme nekráčeli v témže duchu, zdali ne v týchž šlépějích?', '2K 12:19': 'Dlouho již se domníváte, že se hájíme před vámi. Před Bohem v Kristu mluvíme; všecko však, miláčkové, pro vaše vzdělání.', '2K 12:20': 'Neboť se obávám, abych snad přijda (k vám) nenalezl vás takovými, jakými nechci, a abych já nebyl shledán od vás, jakým si (mě) nepřejete, aby totiž nebylo mezi vámi svárů, řevnivostí, hněvů, sobectví, pomluv, utrhání, nadutostí, nepokojů,', '2K 12:21': 'aby mě, až opět přijdu, Bůh můj nepokořil u vás, a já abych nemusil truchliti nad mnohými z těch, kteří prve zhřešili a přece nečinili pokání z nečistoty a smilství a chlípnosti, kterou páchali.', '2K 13:1': 'To jest po třetí, že přicházím k vám; „v ústech dvou neb tří svědků stane pevně každé slovo.“', '2K 13:2': 'Předpověděl jsem a předpovídám, jako bych byl přítomen po druhé, ač nyní ještě jsem nepřítomen, těm, kteří prve zhřešili, i všem ostatním, že přijdu-li opět, šetřiti nebudu.', '2K 13:3': 'Žádáte si snad zkusiti Krista ve mně mluvícího, kterýž není sláb proti vám, nýbrž mocný mezi vámi?“', '2K 13:4': 'Vždyť on byl sice ukřižován ze slabosti, ale žije z moci Boží; vždyť i my jsme slabí v něm, ale budeme žíti s ním z moci Boží proti vám.', '2K 13:5': 'Sami sebe zkoušejte, jste-li ve víře; sami sebe zkoumejte! Či nepoznáváte sami sebe, že Kristus Ježíš jest ve vás? Leč snad jste neosvědčeni.', '2K 13:6': 'Doufám však, že poznáte, že my nejsme neosvědčeni.', '2K 13:7': 'Ale modlíme se k Bohu, abyste nečinili nic zlého; nikoli (za to se modlíme), abychom my se ukázali osvědčenými, nýbrž abyste vy činili dobré, my pak abychom byli jako neosvědčeni.', '2K 13:8': 'Neboť nemůžeme nic proti pravdě, nýbrž pro pravdu.', '2K 13:9': 'Radujeme se zajisté, když my jsme slabí, vy pak jste mocni; za to také sa modlíme, za vaše zdokonalení.', '2K 13:10': 'Proto píši toto jsa nepřítomen, abych, až budu přítomen, nemusil si počínati příkře podle moci, kterou mi dal Pán, abych vzdělával, a nikoli, abych kazil.', '2K 13:11': 'Konečně, bratři, radujte se, zdokonalujte se, povzbuzujte se smýšleje jednostejně, žijte v pokoji, a Bůh pokoje a lásky bude s vámi.', '2K 13:12': 'Pozdravte se vespolek políbením svatým. Pozdravují vás všichni věřící.', '2K 13:13': 'Milost Pána našeho Ježíše Krista a láska Boží a účastenství Ducha svatého budiž se všemi vámi. Amen.'}