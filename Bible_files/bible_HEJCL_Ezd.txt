{'Ezd 1:1': 'Léta prvého Cyra, krále perského, – aby se naplnila řeč Hospodinova, kterou byl mluvil ústy Jeremjášovými – vnukl Hospodin Cyrovi, králi perskému, že dal provolati po všem království svém a také písemně vyhlásiti toto:', 'Ezd 1:2': '„Takto přikazuje Cyrus, král perský: Všecka království země dal mi Hospodin, Bůh nebes, a on přikázal mi, abych vystavěl mu dům v Jerusalemě, který je v Judsku.', 'Ezd 1:3': 'Kdo z vás jakkoli patří k jeho národu? S tím budiž Bůh jeho; ať jde do Jerusalema, který je v Judsku, a staví dům Hospodina, Boha Israelova; ten jest Bůh, který je v Jerusalemě.', 'Ezd 1:4': 'A všichni ostatní na kterémkoli místě, kdekoli sídlí – ať pomáhají mu lidé jeho bydliště stříbrem, zlatem, zbožím i dobytkem, mimo to, co dobrovolně obětují chrámu Božímu, který je v Jerusalemě!"', 'Ezd 1:5': 'Povstali tedy hlavy rodové z Judy a Benjamina, kněží a levité, – každý, komu to vnukl Bůh, – aby šli a stavěli chrám Hospodinův, který byl v Jerusalemě.', 'Ezd 1:6': 'A všichni, kteří bydlili kolem nich, pomáhali jim věcmi stříbrnými a zlatými, zbožím, dobytkem, jakož i (všelijakým) náčiním kromě toho, co byli dobrovolně obětovali.', 'Ezd 1:7': 'Také vydal král Cyrus nádoby chrámu Hospodinova, které byl Nabuchodonosor z Jerusalema pobral a dal do chrámu boha svého.', 'Ezd 1:8': 'Cyrus, král perský, vydal je skrze Mitridata, syna Gazabarova, a dal odpočítati je Sassabasarovi, knížeti judskému.', 'Ezd 1:9': 'Počet jejich je tento: misek zlatých – třicet; misek stříbrných – tisíc; nožů dvacet devět; číší zlatých – třicet;', 'Ezd 1:10': 'číší stříbrných, prostějších, – čtyři sta deset; jiného náčiní – tisíc (kusů).', 'Ezd 1:11': 'Všech nádob zlatých a stříbrných – pět tisíc čtyři sta. Všecko to odnesl Sassabasar s těmi, kteří šli ze zajetí babylonského nahoru do Jerusalema.', 'Ezd 2:1': 'Jsou pak tito synové (té) krajiny, kteří se brali ze zajatých, které byl zavedl Nabuchodonosor, král babylonský, do Babylona a navrátili se do Jerusalema a Judska, každý do svého města,', 'Ezd 2:2': 'ti, kteří přišli se Zorobabelem, s Josuem, s Nehemjášem, Sarajášem, Rahelajášem, Mardochajem, Belsanem, Mesfarem, Begvajem, Rehumem a Baanou: Počet mužů z lidu israelského:', 'Ezd 2:3': 'Synů Farosových dva tisíce sto sedmdesát dva.', 'Ezd 2:4': 'Synů Sefatjášových tři sta sedmdesát dva.', 'Ezd 2:5': 'Synů Areových sedm set sedmdesát pět.', 'Ezd 2:6': 'Synů Fahat-Moabových, (t. j.) synů Josuových: Joabovců dva tisíce osm set dvanáct.', 'Ezd 2:7': 'Synů Elamových tisíc dvěstěpadesát čtyři.', 'Ezd 2:8': 'Synů Zetuových devět set čtyřicet pět.', 'Ezd 2:9': 'Synů Zachajových sedm set šedesát.', 'Ezd 2:10': 'Synů Baniových šest set čtyřicet dva.', 'Ezd 2:11': 'Synů Bebajových šest set dvacettři.', 'Ezd 2:12': 'Synů Azgadových tisíc dvěstědvacet dva.', 'Ezd 2:13': 'Synů Adonikamových šest setšedesát šest.', 'Ezd 2:14': 'Synů Begvajových dva tisíce padesát šest.', 'Ezd 2:15': 'Synů Adinových čtyři sta padesát čtyři.', 'Ezd 2:16': 'Synů Aterových. kteří byli z Ezechjáše, devadesát osm.', 'Ezd 2:17': 'Synů Besajových tři sta dvacet tři.', 'Ezd 2:18': 'Synů Jorových sto dvanáct.', 'Ezd 2:19': 'Synů Hasumových dvě stě dvacet tři.', 'Ezd 2:20': 'Synů Gebbarských devadesát pět.', 'Ezd 2:21': 'Synů Betlemských sto dvacet tři.', 'Ezd 2:22': 'Mužů (města) Netufy padesát šest.', 'Ezd 2:23': 'Mužů Anatotských sto dvacet osm.', 'Ezd 2:24': 'Synů Azmavetských čtyřicet dva.', 'Ezd 2:25': 'Synů Karjatjarimských, Kefirských a Berotských sedm set čtyřicet tři,', 'Ezd 2:26': 'Synů z Ramy a Gabay šest set dvacet jeden.', 'Ezd 2:27': 'Mužů Machmaských sto dvacet dva.', 'Ezd 2:28': 'Mužů z Betelu a z Haje dvě stě dvacet tři.', 'Ezd 2:29': 'Synů z Neba padesát dva.', 'Ezd 2:30': 'Synů Megbisových sto padesát šest.', 'Ezd 2:31': 'Synů jiného Elama tisíc dvě stě padesát čtyři.', 'Ezd 2:32': 'Synů Harimových tři sta dvacet.', 'Ezd 2:33': 'Synů Lodských, Hadidských, a Onoských sedm set dvacet pět.', 'Ezd 2:34': 'Synů Jerišských tři sta čtyřicet pět.', 'Ezd 2:35': 'Synů Senaaských tři tisíce šest set třicet.', 'Ezd 2:36': 'Kněží: Synů Jadajášových z rodu Josuova devět set sedmdesát tři.', 'Ezd 2:37': 'Synů Emmerových tisíc padesát dva.', 'Ezd 2:38': 'Synů Feshurových tisíc dvě stě čtyřicet sedm.', 'Ezd 2:39': 'Synů Harimových tisíc sedmnáct.', 'Ezd 2:40': 'Levitů: Synů Josuovýeh a Kedmihelových ze synů Odoviášových sedmdesát čtyři.', 'Ezd 2:41': 'Zpěváků: Synů Asafových sto dvacet osm.', 'Ezd 2:42': '[Synů] vrátných: Synů Sellumových, synů Aterových, synů Telmonových, synů Akkubových, synů Hatitových, synů Sobajových, úhrnem sto třicet devět.', 'Ezd 2:43': 'Nevolníků chrámových: Synů Sihových, synů Hasuťových, synů Tabbaotových,', 'Ezd 2:44': 'synů Kerosových, synů Siaových, synů Fadonových,', 'Ezd 2:45': 'synů Lebanových, synů Hagabových, synů Akkubových,', 'Ezd 2:46': 'synů Hagabových, synů Semlajových, synů Hananových,', 'Ezd 2:47': 'synů Gaddelových, synů Gaherových, synů Raajášových,', 'Ezd 2:48': 'synu Rasinových, synů Nehodových, synů Gazamových,', 'Ezd 2:49': 'synů Azových, synů Faseových, synů Beseových,', 'Ezd 2:50': 'synů Asenových, synů Munimových, synů Nefusimových,', 'Ezd 2:51': 'synů Bakbukových, synů Hakulových, synů Harhurových,', 'Ezd 2:52': 'synů Beslutových, synů Mahidových, synů Harsových,', 'Ezd 2:53': 'synů Berkosových, synů Sisarových, synů Ternových,', 'Ezd 2:54': 'synů Nasiachových, synů Hatifových.', 'Ezd 2:55': 'Synů otroků Šalomounových: Synů Sotajových, synů Soferetových, synů Farudových,', 'Ezd 2:56': 'synů Jalových, synů Derkonovýeh, synů Geddelových,', 'Ezd 2:57': 'synů Safatjášových, synů Hatilových, synů Focheretových, kteří byli z Asebaimu, a synů Amiových', 'Ezd 2:58': 'Všech nevolníků chrámových a synů otroků Šalomounových: tři sta devadesát dva.', 'Ezd 2:59': 'A tito vyšli z Tel-Maly, Tel-Harsy, Cherubu, Adonu a Emeru, avšak nemohli dokázati rodu otců svých, původu svého, jsou-li z lidu Israelova:', 'Ezd 2:60': 'Synové Dalajášovi, synové Tobjášovi, synové Nekodovi, šest set padesát dva.', 'Ezd 2:61': 'Ze synů pak kněžských: synové Hobjášovi, synové Akkosovi, synové Berzellaje, který pojal z dcer Berzellaje, Galaaďana, manželku a nazván byl jménem jejich.', 'Ezd 2:62': 'Ti hledali soupis rodu svého, ale nenalezli; proto vyvrženi byli z kněžství', 'Ezd 2:63': 'a atersata jim řekl, aby nejedli z věcí svatosvatých, dokud by nepovstal kněz učený a dokonalý.', 'Ezd 2:64': 'Všeho toho množství bylo úhrnem čtyřicet dva tisíce tři sta šedesát', 'Ezd 2:65': 'kromě nevolníků jejich a nevolnic, kterých bylo sedm tisíc tři sta třicet sedm; zpěváků a zpěvaček bylo mezi nimi dvě stě.', 'Ezd 2:66': 'Koní měli sedm set třicet šest, mezků měli dvě stě čtyřicet pět,', 'Ezd 2:67': 'velbloudů měli čtyři sta třicet pět, oslů měli šest tisíc sedm set dvacet.', 'Ezd 2:68': '(Mnozí) z rodových hlav, když přicházeli ke chrámu Hospodinovu, který je V Jerusalemě, dobrovolně obětovali k domu Božímu, by vystavěn byl na svém místě.', 'Ezd 2:69': 'Podle možnosti své dali na náklad díla: zlaťáků šedesát jeden tisíc, stříbra pět tisíc min a kněžských rouch sto.', 'Ezd 2:70': 'Kněží, levité a (někteří) z lidu usadili se v Jerusalemě; zpěváci pak, zpěvačky, vrátní a nevolníci ve svých městech; také (ostatní) veškeren Israel (usadil se) v městech svých.', 'Ezd 3:1': 'Když již nastával měsíc sedmý, – synové Israelovi byli ve svých městech – shromáždil se lid jako jeden muž do Jerusalema.', 'Ezd 3:2': 'I vstav Josue, syn Josedekův s bratřími svými kněžími, jakož i Zorobabel, syn Salatielův se svými bratry, vystavěli oltář Boha Israelova, by obětovali na něm oběti zápalné, jak psáno je v zákoně Mojžíše, muže Božího.', 'Ezd 3:3': 'Postavili pak oltář Boží na jeho (bývalých) základech, ač je odstrašovali lidé okolních krajin, a podávali na něm Hospodinu celopal ráno i večer.', 'Ezd 3:4': 'Konali také slavnost stánků, jak psáno jest a zápalnou obět každý den podle řádu, jak co činiti který den je přikázáno;', 'Ezd 3:5': 'a potom zápalnou obět ustavičnou, jakož i (zápalnou obět) na nov měsíce, na všecky slavnosti Hospodinovy, které byly posvěceny, a každý den, kdy dobrovolně byla podána obět Hospodinu.', 'Ezd 3:6': 'Od prvého dne měsíce sedmého počali obětovati oběti zápalné Hospodinu, ale chrám Boží ještě založen nebyl.', 'Ezd 3:7': 'I dali peníze kameníkům a zedníkům, jakož i potravy, nápoje i oleje Sidonaňům a Tyřanům, aby snášeli dřevo cedrové z Libanu do moře Joppského, jak rozkázal jim Cyrus, král perský.', 'Ezd 3:8': 'Léta pak druhého po svém návratu ke chrámu Božímu do Jerusalema, měsíce druhého začali (to dílo) Zorobabel, syn Salatielův, Josue syn Josedekův, i jiní bratři jejich, kněží a levité, i všichni, kteří byli přišli ze zajetí do Jerusalema, a ustanovili levity od dvacíti let a výše, aby přidržovali (lid) k dílu (domu) Hospodinova.', 'Ezd 3:9': 'I postavil se Josue, synové jeho, bratři jeho, Kedmihel, synové jeho, a synové Odovjášovi jako jeden muž v čelo těch, kteří pracovali při chrámu Božím; také synové Henadadovi, synové jejich, i bratří jejich, levité.', 'Ezd 3:10': 'Když tedy zakládali zedníci chrám Hospodinův, stáli kněží v rouše svém s troubami a levité, synové Asafovi, s cimbály, aby chválili Boha podle Davida, krále israelského.', 'Ezd 3:11': 'A zpívali střídavě chválíce a slavíce Hospodina, že dobrý jest, a že na věky (trvá) milosrdenství jeho nad Israelem. Také všecek lid jásal velmi hlučně chvále Hospodina, že založen je chrám Hospodinův.', 'Ezd 3:12': 'Avšak mnozí z kněží a z levitů, jakož i hlavy rodů, totiž starší, kteří byli viděli chrám prvý, plakali velmi hlasitě, když zakládán byl chrám tento před jejich očima, zatím co (ostatní) množství jásalo radostí velmi hlasitě.', 'Ezd 3:13': 'Aniž mohl kdo rozeznati hlas jásotu radostného od hlasu plačícího lidu; neboť vesměs křičel lid velmi hlučně, že bylo slyšeti hlas (jeho) daleko.', 'Ezd 4:1': 'Když uslyšeli nepřátelé Judovi a Benjaminovi, že zajatci stavějí chrám Hospodinu, Bohu Israelovu,', 'Ezd 4:2': 'přistoupivše k Zorobabelovi a ke hlavám rodovým, řekli jim: „Nechať smíme stavěti s vámi; nebo tak jako vy, hledáme Boha vašeho; hle, my přinášeli jsme oběti (jemu) ode dnů Asorhaddana, krále assyrského, který nás sem uvedl.', 'Ezd 4:3': 'Avšak Zorobabel, Josue a ostatní hlavy rodů israelových odpověděli jim: „Není dovoleno, bychom stavěli vy a my (společně) dům Bohu našemu; ale toliko my smíme stavěti Hospodinu, Bohu našemu, jak přikázal nám Cyrus, král perský."', 'Ezd 4:4': 'Unavoval tedy lid (té) krajiny ruce lidu judského a vytrhoval je ze stavby;', 'Ezd 4:5': 'najímali také proti nim rádce, aby kazili úmysl jejich všecku dobu Cyra, krále perského, až do kralování Daria, krále perského.', 'Ezd 4:6': 'Za panování pak Assuera, na počátku kralování jeho, sepsali žalobu proti obyvatelům judským a jerusalemským.', 'Ezd 4:7': 'A za dnů Artaxerxových psal Beselam, Mitridates, Tabeel a jiní, kteří byli v radě jejich, Artaxerxovi, králi perskému list; obžaloba psána byla aramským písmem i jazykem.', 'Ezd 4:8': 'Reum Beelteem a Samsaj písař napsali jeden list o Jerusalemě Artaxerxovi králi, takový:', 'Ezd 4:9': '„Reum Beelteem, Samsaj, písař, jakož i ostatní úředníci jejich, (dále) Dinejští, Afarsatachejští, Terfalejští, Afarsejští, Erchuejští, Babylonští, Susští, Dievští, Elamští,', 'Ezd 4:10': 'a jiní z národů, které převedl Asenafar veliký a slavný, a rozsadil je po městech samařských, i po jiných krajinách v Zářečí v pokoji" . . . – ', 'Ezd 4:11': 'Opis listu, který mu poslali, je tento: – „Artaxerxovi králi, služebníci tvoji, lidé, kteří jsou v Zářečí, vzkazují pozdrav!', 'Ezd 4:12': 'Známo buď králi, že Židé, kteří se vrátili od tebe k nám, přišli do Jerusalema, města buřičského a velmi zlého, které stavějí dělajíce hradby jeho, a zdi spojujíce.', 'Ezd 4:13': 'Nyní tedy buď známo králi, bude-li to město vystavěno, a zdi jeho zopraveny, že daně, cla a ročních poplatků dávati nebudou, že tak i krále ta škoda stihne.', 'Ezd 4:14': 'Protož my, pamatujíce, že sůl paláce jíme, a pokládajíce za neslušnou věc dívati Se na škody královy, poslali jsme oznámiti to králi,', 'Ezd 4:15': 'abys dal hledati v knihách památností otců svých. Nalezneš pak psáno v (těch) letopisech a zvíš, že to město je město odbojné, škodlivé krajům i krajinám, a že se vzpoury v něm zdvíhají od starodávna, pročež i to město zkaženo bylo.', 'Ezd 4:16': 'Známo činíme králi, bude-li to město vystavěno, a zdi jeho zopraveny, že vladařství v Zářečí míti nebudeš."', 'Ezd 4:17': 'Král odeslal odpověď Beumovi, Beelteemovi, Samsajovi písaři, i ostatním, kteří byli v radě jejich, obyvatelům Samaře i jiným v Zářečí, vzkazuje pozdrav a pokoj:', 'Ezd 4:18': '„Žaloba, kterou jste nám poslali, zřetelně čtena ,byla přede mnou.', 'Ezd 4:19': 'I rozkázal jsem a hledali, a nalezli, že to město od starodávna povstávalo proti králům a že vzpoury a války z něho pocházely;', 'Ezd 4:20': 'bývaliť i králové velmi mocní v Jerusalemě, kteří panovali nad veškerou krajinou, která je za Řekou, a poplatky, clo, i důchody brali.', 'Ezd 4:21': 'Proto nyní slyšte nález: Zabraňte mužům těm, aby to město nebylo stavěno, dokud snad ode mne (jináče) poručeno nebude.', 'Ezd 4:22': 'Hleďtež, abyste v té věci nedbalí nebyli, aby znenáhla nerostla škoda královská."', 'Ezd 4:23': 'Když tedy opis nálezu Artaxerxa krále čten byl před Reumem Beelteemem, Samsajem písařem a rádci jejich, odešli rychle do Jerusalema k Židům, a zabránili jim (stavěti) mocí a silou.', 'Ezd 4:24': 'Tehdy přetrženo bylo dílo domu Páně v Jerusalemě, a nepracovali až do druhého roku kralování Daria, krále perského.', 'Ezd 5:1': 'Prorokovali pak Aggeus prorok a Zacharjáš, syn Addův, prorokujíce Židům, kteří byli v Judsku a v Jerusalemě, ve jménu Boha Israelova.', 'Ezd 5:2': 'Tehdy povstali Zorobabel, syn Salatielův, a Josue, syn Josedekův, a počali stavěti chrám Boží v Jerusalemě; byli pak s nimi proroci Boží pomáhajíce jim.', 'Ezd 5:3': 'Téhož času přišel k nim Tatanaj, místodržitel v Zářečí, Starbuzanaj a rádcové jejich a takto se tázali jich: „Kdo vám dal radu, byste tento dům stavěli a zdi jeho opravovali?"', 'Ezd 5:4': 'Na to jsme jim odpověděli, oznámivše jména původců té stavby.', 'Ezd 5:5': 'Že však oko Boha jejich bylo nad staršími Židů, nemohli jim zabrániti, ale za dobré bylo uznáno, by vznesena byla ta věc na Daria a potom aby zadost učinili té žalobě.', 'Ezd 5:6': 'Opis listu, který poslal Tatanaj, místodržitel Zářečí. Starbuzanaj, úředníci jeho (a) Arfasachejští, kteří byli v Zářečí, králi Dariovi;', 'Ezd 5:7': 'zpráva, kterou mu poslali, byla psána takto: „Dariovi králi pokoj dokonalý!', 'Ezd 5:8': 'Známo buď králi, že jsme přišli do kraje Judského, k domu Boha velikého; stavějí jej kameny nehoráznými a dřevem obkládají stěny; dílo pilně se staví a roste v rukou jejich.', 'Ezd 5:9': 'I tázali jsme se těch starších a takto jsme jim řekli: „Kdo vám dal moc, abyste dům tento stavěli a zdi tyto opravovali?"', 'Ezd 5:10': 'Ano, i na jména jejich ptali jsme se jich, abychom ti (je) oznámili, a napsali jsme jména mužů těch, kteří jsou přední mezi nimi,', 'Ezd 5:11': 'A dali nám odpověď takovouto: „My jsme služebníci Boha nebe i země, a stavíme chrám, který byl postaven před mnohými těmito léty, jejž byl veliký král israelský dokonale vystavěl.', 'Ezd 5:12': 'Ale když byli ke hněvu popudili otcové naši Boha nebes, vydal je do rukou Nabuchodonosora, krále babylonského, Chalda; ten také dům tento zbořil, a lid jeho převedl do Babylona.', 'Ezd 5:13': 'Avšak roku prvého Cyra, krále babylonského, Cyrus král rozkázal, aby tento dům Boží (zase) vystavěn byl.', 'Ezd 5:14': 'Nadto i nádoby chrámu Božího zlaté a stříbrné, které byl Nabuchodonosor vzal z chrámu jerusalemského, a jež byl odnesl do chrámu babylonského, vzal Cyrus král z chrámu babylonského a dány byly (muži) jménem Sassabasarovi, jehož i knížetem ustanovil.', 'Ezd 5:15': 'A řekl mu: „Nádoby tyto vezmi, jdi, a slož je ve chrámě, který je v Jerusalemě, a dům Boží ať se staví zase na svém místě."', 'Ezd 5:16': 'I přišel tehdy ten Sassabasar, položil základy chrámu Božího v Jerusalemě, od toho času až dosud se staví, ale ještě není dokonán."', 'Ezd 5:17': 'Nyní tedy vidí-li se za dobré králi, rač dáti hledati v knihovně královské, která je v Babyloně, zdali Cyrus král poručil, aby stavěn byl dům Boží v Jerusalemě, a vůli královskou o té věci rač poslati nám."', 'Ezd 6:1': 'Tehdy král Darius rozkázal, i hledali ve skladu písemných památek, které byly uloženy v Babyloně,', 'Ezd 6:2': 'i nalezen byl v Ekbatanech, to jest na hradě v provincii Medské jeden závitek, a takto bylo v něm zaznamenáno:', 'Ezd 6:3': '„Záznam, léta prvního krále Cyra. – Cyrus král rozkázal, aby vystavěn byl dům Boží, který je v Jerusalemě, na místě, kde by podávali oběti, a základy by položili, na kterých bylo by lze stavěti do výše loket šedesáti', 'Ezd 6:4': 'po třech vrstvách z kamenů nehorázných a tak po vrstvě ze dřeva nového. A náklad z domu královského budiž dáván.', 'Ezd 6:5': 'Také nádoby chrámu Božího, zlaté a stříbrné, které Nabuchodonosor byl pobral v chrámu jerusalemském, a byl je přenesl do Babylona, buďtež vráceny a doneseny do chrámu jerusalemského na své místo; složeny jsou ve chrámě Božím."', 'Ezd 6:6': 'Proto nyní Tatanaji, místodržiteli Zářečí, Starbuzanaji, a úředníci vaši, Afarsachejští, kteří jste za Řekou, buďte jich daleko,', 'Ezd 6:7': 'a nechte, ať dělají ten chrám Boží kníže Judovců a starší jejich, nechať ten dům Boží vystavějí na jeho místě.', 'Ezd 6:8': 'Také já přikazuji, čeho má se dostati těm starším židovským, aby mohl vystavěn býti dům Boží, aby totiž z pokladnice královské, to jest z daní, které se odevzdávají ze Zářečí, pečlivě dávány byly náklady mužům těm, aby dílo nemělo překážky.', 'Ezd 6:9': 'Třeba-li čeho, buďto býčků, beránků, nebo kozelců v obět zápalnou Bohu nebes, obilí, soli, vína a oleje podle ustanovení kněží, kteří jsou V Jerusalemě, budiž jim dáváno každý den, aby nebylo v něčem stesku;', 'Ezd 6:10': 'a nechať podávají oběti Bohu nebes, a modlí se za život krále i synů jeho.', 'Ezd 6:11': 'Já také rozkazuji: Kdokoli by změnil příkaz tento, budiž vybořen z domu jeho trám, budiž vztyčen a na něj naražen, dům pak jeho ať jest učiněn obecným (mrvištěm).', 'Ezd 6:12': 'Bůh pak, který usídlil jméno své tam, ať rozptýlí všecka království i národ, který by vztáhl ruku svou, by odporoval a zkazil ten dům Boží, který je v Jerusalemě. Já Darius tak přikazuji a chci, by pečlivě bylo toho dbáno!"', 'Ezd 6:13': 'Tatanaj tedy místodržitel Zářečí a Starbuzanaj i úředníci jeho, podle toho, jak rozkázal Darius král, bedlivě učinili.', 'Ezd 6:14': 'A tak starší židovští stavěli, a dařilo se jim následkem proroctví Aggea proroka a Zacharjáše, syna Addova; stavěli až dostavěli z rozkazu Boha Israelova a z rozkazu Cyra a Daria, králů perských.', 'Ezd 6:15': 'Dokonali ten dům Boží do dne třetího měsíce adar roku šestého kralování Daria krále', 'Ezd 6:16': 'I slavili synové Israelovi, kněží, levité i ostatní přestěhovalci posvěcení domu Božího s radostí;', 'Ezd 6:17': 'obětovali pak na posvěcení domu Božího býčků sto, beranů dvě stě, beránků čtyři sta a kozlů za hřích veškerého Israele dvanácte, podle počtu kmenů Israelových.', 'Ezd 6:18': 'Ustanovili také kněze v třídách jejich a levity v oddílech jejich při službě Boží v Jerusalemě, jak psáno je v knize Mojžíšově.', 'Ezd 6:19': 'Slavili pak synové Israelovi, přestěhovalci, velikonoce čtrnáctého dne měsíce prvého.', 'Ezd 6:20': 'Byliť se očistili kněží a levité jako jeden (muž); všichni byli čisti, že mohli zabíjeti beránka velikonočního za všecky přestěhovalce, i za bratry své kněze i za sebe.', 'Ezd 6:21': 'A jedli synové Israelovi, kteří se byli vrátili ze zajetí i všichni, kteří se byli k nim oddělili od nečistoty národů (té) krajiny, by hledali Hospodina, Boha Israelova.', 'Ezd 6:22': 'Drželi pak slavnost přesnic sedm dní s veselím; neboť Hospodin byl je rozveselil, že obrátil srdce krále assyrského k nim, aby pomohl jim v díle domu Hospodina, Boha Israelova.', 'Ezd 7:1': 'Po těchto událostech, za kralování Artaxerxa, krále perského, Esdráš, syn Sarajáše, syna Azarjáše, syna Helkjáše,', 'Ezd 7:2': 'syna Selluma, syna Sadoka, syna Achitoba,', 'Ezd 7:3': 'syna Amarjáše, syna Azarjáše, syna Marajota,', 'Ezd 7:4': 'syna Zarahjáše, syna Oziho, syna Bokkiho,', 'Ezd 7:5': 'syna Abisue, syna Fineesa, syna Eleazara, syna Árona kněze prvního – ', 'Ezd 7:6': 'tento Esdráš vyšel z Babylona; byl to znalec písma, zběhlý v zákoně Mojžíšově, který dal Hospodin, Bůh Israelův. A dal mu král, ježto ruka Hospodina Boha jeho byla nad ním, vše, za co žádal.', 'Ezd 7:7': 'Vyšli (s ním také někteří) ze synů Israelových, i ze synů kněžských a levitských, ze zpěváků, z vrátných, i z chrámových nevolníků, do Jerusalema léta sedmého Artaxerxa krále.', 'Ezd 7:8': 'A přišli do Jerusalema měsíce pátého téhož roku sedmého jmenovaného krále.', 'Ezd 7:9': 'Prvního dne totiž prvního měsíce počal cestu z Babylona a prvního dne měsíce pátého přišel do Jerusalema, ježto ruka Boha jeho dobrá byla nad ním.', 'Ezd 7:10': 'Měltě úmysl zpytovati zákon Hospodinův, plniti jej a učiti lid israelský právu a spravedlnosti.', 'Ezd 7:11': 'Opis výnosu, který dal král Artaxerxes knězi Esdrášovi, znalci písma, zběhlému v řečech a příkazech Hospodinových, jakož i v ustanoveních jeho v Israeli, je tento:', 'Ezd 7:12': '„Artaxerxes, král nad králi, Esdrášovi, knězi, znalci zákona Boha nebes veleučenému, pozdrav!', 'Ezd 7:13': 'Ode mne (tímto) jest ustanoveno, komukoli by se líbilo v království mém z lidu israelského, z kněží jeho a z levitů, jíti do Jerusalema, ať s tebou jde.', 'Ezd 7:14': 'Neboť od krále a sedmi radů jeho poslán jsi, abys vyšetřil Judsko a Jerusalem podle zákona Boha tvého, který máš v rukou,', 'Ezd 7:15': 'a donesl stříbro a zlato, které král a radové jeho dobrovolně obětovali Bohu Israelovu, jehož příbytek je v Jerusalemě,', 'Ezd 7:16': 'jakož i všecko stříbro a zlato, cokoli ho nalezneš ve veškeré krajině babylonské a dary lidu a kněží, cokoli jich budou dobrovolně obětovati k domu Boha svého, který je v Jerusalemě.', 'Ezd 7:17': '(To) svobodně vezmi a bez meškání nakup za ty peníze býčků, beranů, beránků a příslušných obětí suchých i mokrých a podej je na oltáři chrámu Boha vašeho, který je v Jerusalemě.', 'Ezd 7:18': 'A cokoli se zalíbí tobě a bratřím tvým s ostatkem zlata a stříbra činiti podle vůle Boha svého, učiňte.', 'Ezd 7:19': 'Dále nádoby, které ti jsou dány ke službě domu Boha tvého, dej před obličej Boží v Jerusalemě.', 'Ezd 7:20': 'Také jiné věci, kterých by bylo třeba k domu Boha tvého, jakkoli mnoho bude potřebí vynaložiti, dáno bude z pokladu komory královské,', 'Ezd 7:21': 'ode mne. Já Artaxerxes král ustanovuji a přikazuji všem strážcům pokladny veřejné, kteří jsou v Zářečí, cokoli by žádal od vás Esdráš kněz, znalec zákona Boha nebes, abyste bez prodlení dali, až do sta hřiven stříbra,', 'Ezd 7:22': 'do sta korů obilí, do sta batů vína, do sta batů oleje, soli pak bez míry.', 'Ezd 7:23': 'Vše, co službě Boha nebes přísluší, budiž dáváno pečlivě k domu Boha nebes, aby snad nerozhněval se na říši krále !a synů jeho.', 'Ezd 7:24': 'Také vám oznamujeme o všech kněžích, levitech, zpěvácích, vrátných, chrámových nevolnících a (ostatních) služebnících v tom domě Božím, že nemáte moci, byste jim do, dávku nebo roční poplatek ukládali.', 'Ezd 7:25': 'Ty pak, Esdráši, podle moudrosti Boha svého, kterou máš v rukou, ustanov soudce a úředníky, aby soudili veškeren lid, který je v Zářečí, totiž ty, kteří znají zákon Boha tvého; neznalé pak učte svobodně.', 'Ezd 7:26': 'A kdokoli by neplnil zákona Boha tvého, a zákona králova bedlivě, budiž odsouzen buďto na smrt, nebo do vyhnanství, ke ztrátě majetku svého, nebo do žaláře."', 'Ezd 7:27': 'Požehnán (buď) Hospodin, Bůh otců našich, který dal to v srdce královo, by zvelebil dům Hospodinův, který je v Jerusalemě', 'Ezd 7:28': 'a naklonil ke mně své milosrdenství před králem, před rady jeho a přede všemi vysokými úředníky královskými. Tak já posilněn jsa rukou Hospodina, Boha svého, která byla nade, mnou, shromáždil jsem přední z Israele, kteří by šli se mnou.', 'Ezd 8:1': 'Hlavy rodů a domovská příslušnost (jejich), těch, kteří vyšli se mnou za panování Artaxerxa krále z Babylona, je tato:', 'Ezd 8:2': 'Ze synů Fineesových : Gersom. Ze synů Itamarových: Daniel. Ze synů Davidových: Hattus,', 'Ezd 8:3': 'ze synů Sechenjášových. Ze synů Farosových: Zacharjáš, a s ním zapsaných sto padesáte mužských.', 'Ezd 8:4': 'Ze synů Fahat-Moabových: Eljoenaj, syn Zarehův, a s ním dvě stě mužských.', 'Ezd 8:5': 'Ze synů: (. . .): Sechenjáš, syn Ezechielův, a s ním tři sta mužských.', 'Ezd 8:6': 'Ze synů Adanových: Abed, syn Jonatanův, a s ním padesáte mužských.', 'Ezd 8:7': 'Ze synů Alamových: Isajáš, syn Ataljášův, a s ním sedmdesáte mužských.', 'Ezd 8:8': 'Ze synů Safatjášových: Zebedjáš, syn Michaelův, a s ním osmdesáte mužských.', 'Ezd 8:9': 'Ze synů Joabových: Obedjáš, syn Jahielův, a s ním dvě stě osmnácte mužských.', 'Ezd 8:10': 'Ze synů (...): Selomit, syn Josfiášův, a s ním sto šedesáte mužů.', 'Ezd 8:11': 'Ze synů Bebajových: Zacharjáš, syn Bebajův, a s ním dvacet osm mužů.', 'Ezd 8:12': 'Ze synů Azgadových: Johanan, syn Ekketanův, a s ním sto deset mužů.', 'Ezd 8:13': 'Ze synů Adonikamových, těch, kteří byli poslední, tato jsou jména: Elifelet, Jehiel, Samajáš, a s nimi šedesáte mužů.', 'Ezd 8:14': 'Ze synů Begujových: Utaj a Zachur, a s nimi sedmdesáte mužů.', 'Ezd 8:15': 'Shromáždil jsem je u řeky, která běží k Ahavě, a pobyli jsme tu tři dni. I hledal jsem v lidu a mezi kněžími (nějaké) levity, ale nenalezl jsem tam (žádného).', 'Ezd 8:16': 'Proto poslal jsem Eliezera, Ariela, Semejáše, Elnatana, Jariba, druhého Elnatana, Natana, Zacharjáše a Mosollama, hlavy, jakož i Jojariba a Elnatana, učitele;', 'Ezd 8:17': 'poslal jsem je k Eddovi, který je hlavou v místě Chasfii a položil jsem jim do úst slova, která by mluvili k Eddovi a bratřím jeho, chrámovým nevolníkům v místě Chasfii, aby nám přivedli služebníky domu Boha našeho.', 'Ezd 8:18': 'I přivedli nám – protože ruka Boha našeho dobrá byla nad námi – muže velmi učeného ze synů Moholiho, syna Leviho, syna Israelova, Sarabjáše, syny a bratry jeho, osmnácte (mužů),', 'Ezd 8:19': 'dále Hasabjáše, a s ním Isajáše z Merarovců, bratry a syny jeho, dvacet (mužů),', 'Ezd 8:20': 'a z chrámových nevolníků, jež byl dal David a knížata ke službě levitům, dvě stě dvacet nevolníků; ti všichni svými jmény byli zaznamenáni.', 'Ezd 8:21': 'A tak vyhlásil jsem tu půst u řeky Ahavy, abychom se mrtvili před Pánem Bohem svým a vyprosili od něho šťastnou cestu, sobě, rodinám svým, i všemu jmění svému.', 'Ezd 8:22': 'Styděl jsem se totiž od krále žádati pomoc jezdců, kteří by bránili nás před nepřáteli na cestě, neboť řekli jsme králi: „Ruka Boha našeho je nade všemi, kteří hledají ho, k dobru; ale mocný a silný hněv jeho na všecky, kteří opouštějí ho."', 'Ezd 8:23': 'Postili jsme se tedy a prosili jsme Boha svého za to, i podařilo se nám.', 'Ezd 8:24': 'Oddělil jsem pak z předních kněží dvanácte (mužů, jakož i) Sarabjáše, Hasabjáše, a s nimi deset bratří jejich', 'Ezd 8:25': 'a odvážil jsem jim stříbro, zlato a nádoby zasvěcené domu Boha našeho, které byl obětoval král, radové jeho, úředníci jeho, i veškeren lid israelský, co ho tam bylo;', 'Ezd 8:26': 'odvážil jsem do rukou jejich stříbra hřiven šest set padesát, nádob stříbrných sto, zlata sto hřiven,', 'Ezd 8:27': 'dvacet zlatých číší po tisíci dukátů, a dvě nádoby z nejlepší, lesklé spěže, pěkné jako zlato.', 'Ezd 8:28': 'A řekl jsem jim: „Vy jste posvěceni Hospodinu, a posvěceny jsou (tyto) nádoby, stříbro a zlato, které dobrovolně obětováno je Hospodinu, Bohu otců našich;', 'Ezd 8:29': 'pečlivě to střezte, dokud toho neodvážíte před hlavami kněží, levitů a rodů Israelových v Jerusalemě, do pokladu domu Hospodinova."', 'Ezd 8:30': 'I přijali kněží a levité tu váhu stříbra a zlata, i nádob, aby ji donesli do Jerusalema, do domu Boha našeho.', 'Ezd 8:31': 'Dvanáctého dne měsíce prvního hnuli jsme se od řeky Ahavy, abychom se brali do Jerusalema. Ruka Boha našeho byla nad námi a ušetřil nás ruky nepřítele a zákeřníka na cestě.', 'Ezd 8:32': 'I přišli jsme do Jerusalema a pobyli jsme tu tři dni.', 'Ezd 8:33': 'Dne pak čtvrtého bylo odváženo stříbro, zlato i nádobí v domě Boha našeho skrze Meremota, syna Urjáše kněze – a byl s ním Eleazar, syn Fineesův, a s těmi byli Jozabed, syn Josuův a Noadajáš, syn Bennojův, levité – ', 'Ezd 8:34': 'podle počtu a váhy všeho, a všecka ta váha byla tehdy zapsána.', 'Ezd 8:35': 'Obětovali pak ti, kteří byli přišli ze zajetí, přestěhovalci, celopaly Bohu Israelovu, býčků dvanácte za veškeren lid israelský, beranu devadesát šest, beránků sedmdesát sedm, a kozlů za hřích dvanáct; (to) vše v celopal Hospodinu.', 'Ezd 8:36': 'A odevzdali rozkazy královy královským satrapům a úředníkům za Řekou, a (ti) podporovali lid i dům Boží.', 'Ezd 9:1': 'Když to bylo dokonáno, přistoupili ke mně přední řkouce: „Neoddělil se lid israelský, (ani) kněží a levité, od národů (těchto) krajin, od ohavností jejich, totiž Kanaanských, Hetských, Ferezejských, Jebusejských, Ammonských, Moabských, Egyptských a Amorrhejských;', 'Ezd 9:2': 'nebo vzali sobě a synům svým (manželky) z dcer jejich a smísili plémě svaté s národy (těchto) krajin; přední a představení měli dokonce první ruce v tom přestoupení.', 'Ezd 9:3': 'Když jsem tu věc uslyšel, roztrhl jsem plášť a řízu svou, rval jsem si vlasy z hlavy i z brady, a seděl jsem truchle.', 'Ezd 9:4': 'I sesli se ke mně všichni, kteří se báli slova Boha Israelova pro (to) přestoupení přišlých ze zajetí, já pak seděl jsem smuten až do večerní oběti.', 'Ezd 9:5': 'V čas pak oběti večerní vstal jsem od mrtvení svého, roztrhl jsem (opět) plášť a řízu svou, klekl jsem na kolena, a rozprostřev ruce své k Hospodinu, Bohu svému,', 'Ezd 9:6': 'řekl jsem: „Bože můj, hanbím a stydím se pozdvihnouti tváře své k tobě; nebo nepravosti naše přerostly hlavu naši a hříchy naše vzrostly až k nebi', 'Ezd 9:7': 'ode dnů otců našich; též i my sami hřešili jsme těžce až do tohoto dne; a pro nepravosti naše vydáni jsme byli my, králové naši, kněží naši v moc králů (cizích) zemí, pod meč, v zajetí, za kořist a na veřejnou hanbu, jak (má se věc) i dnes.', 'Ezd 9:8': 'Nyní maličko a na chvilku (sice) dostalo se nám milosrdenství od Hospodina Boha našeho, že nám něco (nás) zbylo, že dán byl nám kolik na svatém jeho místě, že osvítil oči naše Bůh náš a že dal nám krapet života v porobě naší;', 'Ezd 9:9': 'nebo (ačkoli) rabové jsme, neopustil nás v porobě naší Bůh náš, ale sklonil se k nám milostivě před králem perským, aby nám daroval život, aby vyvýšil dům Boha našeho, aby obnovil rumiště jeho a dal nám ohradu v Judsku a Jerusalemě.', 'Ezd 9:10': 'Avšak nyní co máme říci, Bože náš, po těch událostech? Vždyť opustili jsme (zase) příkazy tvé,', 'Ezd 9:11': 'které jsi dal skrze služebníky své proroky řka: „Země, do které jdete, byste ji zabrali, je země nečistá pro nečistotu národů těch krajin, pro ohavnosti těch, kteří ji naplnili kříž na kříž skvrnami svými.', 'Ezd 9:12': 'Nyní tedy dcer vašich nedávejte synům jejich, a dcer jejich neberte synům vašim; štěstí pak jejich a blahobytu jejich na věky nehledejte, abyste byli silni, požívali, co země dobrého dává, a dědici měli syny své na věčné časy."', 'Ezd 9:13': 'Po všech těch věcech, které přišly na nás pro skutky naše velmi zlé a pro velikou vinu naši, když ty, Bože náš, zbavils nás nepravosti naší a vysvobodils nás, jak se věci dnes mají,', 'Ezd 9:14': 'nesmíme zpětit se a rušiti příkazy tvé, nesmíme manželstvím příznit se s národy těmito ohavnými. Zda měl bys hněvati se na nás až do skonání, že bys nenechal nám, kdo by zbyl a zachoval (nás) ?', 'Ezd 9:15': 'Hospodine, Bože Israelův, ty jsi spravedlivý, že jsme dnes zbytek zachráněných. Hle, před tebou jsme v provinění svém; nebo nelze před tebou obstáti pro takovou věc."', 'Ezd 10:1': 'Když se tak modlil a kál Esdráš, pláče a leže (na tváři) před chrámem Božím, sešel se k němu z lidu israelského velmi veliký zástup mužů, žen i dětí, nebo plakal lid pláčem velikým.', 'Ezd 10:2': 'I promluvil Sechenjáš, syn Jehielův, Elamovec, k Esdrášovi řka: „My (sice) zhřešili jsme proti Bohu svému vzavše si za manželky cizinky z národů (těchto) krajin; ale nyní, ježto je pokání v Israeli nad tím,', 'Ezd 10:3': 'zavážeme se smlouvou s Hospodinem, Bohem svým, že zapudíme všecky ty ženy, i ty, kteří se z nich zrodili, podle vůle pána mého a těch, kteří si váží příkazů Hospodina, Boha našeho; podle zákona nechať se stane!', 'Ezd 10:4': 'Vstaň, tobě náleží to nařídit, a my budeme s tebou; vzmuž se a učiň tak!"', 'Ezd 10:5': 'Vstal tedy Esdráš a vyzval přední kněze a levity, jakož i veškeren lid israelský, aby zavázali se přísahou, že učiní podle toho slova; i přisahali.', 'Ezd 10:6': 'Vstav pak Esdráš (s místa svého) před domem Božím odešel do pokojíka Johanana, syna Eliasibova, a všed tam chleba nejedl a vody nepil, ježto rmoutil se pro hřích přišlých zajatců.', 'Ezd 10:7': 'Bylo také provoláno v Judsku a v Jerusalemě ke všem přestěhovalcům, aby se shromáždili do Jerusalema;', 'Ezd 10:8': 'kdokoli pak by nepřišel do tří dnů podle úrady knížat a starších, tomu že vzat bude veškeren majetek, a sám že vyvržen bude z obce přestěhovalců.', 'Ezd 10:9': 'Proto sešli se všichni muži judští i benjaminští do Jerusalema ve třech dnech, dvacátého dne měsíce, to jest měsíce devátého, všecek lid sedl si na cestě k domu Božímu, a třásli se pro hřích i pro lijavce.', 'Ezd 10:10': 'I vstav Esdráš kněz řekl jim: „Vy jste přestoupili vzavše si za manželky cizinky, a tak rozmnožili jste provinění lidu israelského.', 'Ezd 10:11': 'Protož nyní vyznejte se Hospodinu, Bohu otců svých, čiňte vůli jeho, a oddělte se od národů (této) země, zejména od žen cizinek."', 'Ezd 10:12': 'Tu odpověděla všecka obec volajíc hlasem velikým: „Podle slova tvého k nám, tak se staň!', 'Ezd 10:13': 'Že však je lidu mnoho, že je čas deště, že tedy nemůžeme venku státi, a že to není práce jednoho nebo dvou dní, ježto jsme velmi mnoho zhřešili v této věci:', 'Ezd 10:14': 'nechať jsou ustanoveni přední z veškeré obce, a kdokoli by v městech našich byli, kteří pojali za manželky cizinky, ať přijdou v uložený čas se staršími a soudci toho onoho města, až odvrátí se hněv Boha našeho od nás pro ten, hřích."', 'Ezd 10:15': 'Jonatan (sice), syn Azahelův a Jaasjáš, syn Tekuův, odporovali tomu, a Mesollam a levita Sebetaj pomáhali jim;', 'Ezd 10:16': 'avšak přestěhovalci učinili tak. Esdráš kněz a hlavy rodů podle domů otcovských – všichni jsou jménem zaznamenáni – šli a zasedli prvního dne měsíce desátého, aby věc vyšetřili.', 'Ezd 10:17': 'A byli tím zaměstnáni, všemi muži, kteří byli pojali za ženy cizinky, až do prvního dne měsíce prvého.', 'Ezd 10:18': 'Bylo shledáno, že ze synů kněžských pojali ženy cizinky (tito): Ze synů Josue, syna Josedekova a z bratří jeho: Maasjáš, Eliezer, Jarib a Godoljáš;', 'Ezd 10:19': 'dali (na to) ruce své, že zapudí ženy své a že obětovati budou po beranu ze stáda za svou zpronevěru.', 'Ezd 10:20': 'Ze synů Emmerových: Hanani a Zebedjáš.', 'Ezd 10:21': 'Ze synů Harimových: Maasjáš, Eljáš, Semejáš, Jehiel a Ozjáš.', 'Ezd 10:22': 'A ze synů Feshurových: Eljoenaj, Maasjáš, Ismael, Natanael, Jozabed a Elasa.', 'Ezd 10:23': 'Ze synů levitských: Jozabed, Semej, a Kelajáš, to jest Kalita; Fatajáš, Juda a Eliezer.', 'Ezd 10:24': 'Ze zpěváků: Eliasib. A z vrátných: Sellum, Telem a Uri.', 'Ezd 10:25': 'A z lidu israelského: Ze synů Farosových: Remejáš, Jezjáš, Melchiáš, Miamin, Eliezer, Melchiáš a Banea.', 'Ezd 10:26': 'Ze synů Elamových: Matanjáš, Zacharjáš, Jehiel, Abdi, Jerimot a Eljáš.', 'Ezd 10:27': 'Ze synů Zetuových: Eljoenaj, Eliasib, Matanjáš, Jerimut, Zabad a Aziza.', 'Ezd 10:28': 'Ze synů Bebajových: Johanan Hananjáš, Zabbaj, Atalaj.', 'Ezd 10:29': 'Ze synů Banijových: Mosollam, Melluch, Adajáš, Jasub, Saal a Ramot.', 'Ezd 10:30': 'Ze synů Fahat-Moabových: Edna, Chalal, Banajáš, Maasjáš, Matanjáš, Beseleel, Bennuj a Manasse.', 'Ezd 10:31': 'Ze synů Heremových: Eliezer, Josue, Melchiáš, Semejáš, Simeon.', 'Ezd 10:32': 'Benjamin, Maloch, Samarjáš.', 'Ezd 10:33': 'Ze synů Hasomových: Matanaj, Matata, Zabad, Elifelet, Jermaj, Manasse, Semej.', 'Ezd 10:34': 'Ze synů Baniových: Maaddi, Amram, Uel,', 'Ezd 10:35': 'Baneáš, Badajáš, Cheliau,', 'Ezd 10:36': 'Vanjáš, Marimut, Eliasib,', 'Ezd 10:37': 'Matanjáš, Matanaj, Jasi,', 'Ezd 10:38': 'Bani, Bennuj, Semej,', 'Ezd 10:39': 'Salmjáš, Natan, Adajáš,', 'Ezd 10:40': 'Mechnedebaj, Sisaj, Saraj,', 'Ezd 10:41': 'Ezrel, Selemjau, Semerjáš,', 'Ezd 10:42': 'Sellum, Amarjáš, Josef.', 'Ezd 10:43': 'Ze synů Nebových: Jehiel, Matatjáš, Zabad, Zabina, Jeddu, Joel a Banajáš.', 'Ezd 10:44': 'Všichni tito byli pojali ženy cizinky; byli mezi nimi také ženy, které byly děti porodily.'}