{'Jl 1:1': 'Slovo Hospodinovo, jehož se dostalo Joelovi, synu Fatuelovu.', 'Jl 1:2': 'Slyšte to starci, mějte pozor všichni obyvatelé země! Stalo se to za dnů vašich, nebo za dnů otců vašich?', 'Jl 1:3': 'Vypravujte o tom synům svým a synové vaši synům svým, a synové jejich pokolení druhému.', 'Jl 1:4': 'Co zbylo po hlodavci, sežrala kobylka; co zbylo po kobylce, sežral žrout; co zbylo po žroutu, sežral hltavec.', 'Jl 1:5': 'Procitněte, opojení, plačte a kvilte všichni, kteří pijete s chutí víno, neboť utrženo jest vám od úst.', 'Jl 1:6': 'Neboť národ přitáhl do mé země, silný a nesčíslný, zuby jeho jako zuby lva a chrup jeho jako (chrup) lvíčete.', 'Jl 1:7': 'Obrátil mou vinici, v poušť a fíkoví mé zničil; do hola je oloupal a zpoházel; zbělely ratolesti jejich.', 'Jl 1:8': 'Kvil jako panna, opásaná žínicí, nad mužem mládí svého.', 'Jl 1:9': 'Zmizela suchá i mokrá obět z domu Hospodinova, kvílí kněží, sluhové Hospodinovi.', 'Jl 1:10': 'Popleněna je země, kvílí půda; neboť zpustošeno jest obilí hanbí se víno, zvadl olej.', 'Jl 1:11': 'Zklamáni jsou oráči, kvílí vinaři nad pšenicí a nad ječmenem; neboť zahynula úroda polní.', 'Jl 1:12': 'Vinice jest v hanbě, a fík zvadlý; marhaník, palma, jabloň i všecko stromoví polní zprahlo, ano, zhatila se radost lidí.', 'Jl 1:13': 'Zahalte se a kvilte, kněží, úpějte, sluhové oltáře; vejděte (do svatyně) a nocujte (tam) v žínici, sluhové Boha mého, neboť zmizela z domu Boha vašeho obět suchá i mokrá.', 'Jl 1:14': 'Nařiďte svatý půst, svolejte schůzi shromážďte starce, všecky obyvatele země do domu Boha svého a volejte k Hospodinu.', 'Jl 1:15': 'Ach, ach, ten den! Jeť blízko den Hospodinův, a jako zhouba od Mocného zhoubce přijde.', 'Jl 1:16': 'Zdali nejsou zničeny před očima vašima pokrmy, v domě Boha našeho radost a veselí?', 'Jl 1:17': 'Dobytek shnil ve svém lejně, zbořeny jsou zásobárny, rozmetána skladiště, neboť zmařeno jest obilí.', 'Jl 1:18': 'Proč vzdychá dobytek, bučí stáda skotu? Protože nemají pastvy, ano i stáda bravu hynou.', 'Jl 1:19': 'K tobě Hospodine, volám, neboť oheň sežral nádheru stepi, a plamen spálil všecko stromoví krajiny.', 'Jl 1:20': 'Také zvěř polní [jako záhon žíznivý deště] vzhlédá k tobě; neboť vyschly prameny vodní a oheň sežral nádheru stepi.', 'Jl 2:1': 'Trubte na roh na Sionu, křičte na mé svaté hoře, ať se třesou všechny obyvatelé země, neboť přichází den Hospodinův, neboť blízko je', 'Jl 2:2': 'den temnosti a mrákoty, den mraku a bouře. Jako se rozprostírá jitro po horách, tak i lid [můj] mnohý a silný (přichází). Nebylo mu podobného od počátku, aniž po něm bude od rodu do rodu.', 'Jl 2:3': 'Před ním oheň sžírající a za ním žhoucí plamen. Jako rozkošná zahrada je země před ním a za ním jest pustá poušť, aniž je kdo by utekl před ním.', 'Jl 2:4': 'Jako vypadají koně, tak vypadají, a jako jezdci tak běží.', 'Jl 2:5': 'Jako hrkot vozů (jež) po vrších horských skákají; a jako praskot plamene ohně, sžírajícího slámu, jako národ silný, připravený k bitvě.', 'Jl 2:6': 'Před ním trnouti budou národové, všecky tváře budou rozpáleny [jak hrnec].', 'Jl 2:7': 'Jako junáci poběhnou, jako válečníci vystoupí na zeď, každý půjde si svou cestou, neuchýlí se od svých stezek.', 'Jl 2:8': 'Žádný nenarazí na svého druha, každý půjde svou pěšinou; ano i okny padati budou aniž se dají rozraziti.', 'Jl 2:9': 'Do města vpadnou, po zdi běhati budou, na domy vylezou, okny vniknou jako zloděj.', 'Jl 2:10': 'Před ním třásti se bude země, chvíti se budou nebesa; slunce i měsíc se zatmí, a hvězdy pozbudou lesku svého.', 'Jl 2:11': 'A Hospodin vydá svůj hlas před svým vojskem; ano, velmi mnoho je táborů jeho silných a plnících rozkaz jeho; ano, veliký je den Hospodinův, a velmi hrozný. Kdo jej snese?', 'Jl 2:12': 'Protož nyní – praví Hospodin – obraťte se ke mně celým svým srdcem, (a to) s postem a s pláčem a s kvílením.', 'Jl 2:13': 'Roztrhněte však srdce svá a ne roucha, a tak vraťte se k Pánu, Bohu svému; neboť je dobrotivý a milosrdný, shovívavý a velmi milostivý, přístupný slitování nad neštěstím.', 'Jl 2:14': 'Kdo ví, zda neobrátí se, by odpustil, a zda nenechá po sobě požehnání k oběti, k úlitbě Pánu, vašemu Bohu?', 'Jl 2:15': 'Trubte na roh na Sionu, ustanovte svatý půst, svolejte schůzi;', 'Jl 2:16': 'ať se lid sejde, ať posvětí se obec, shromážďte starce, seberte děti, taky ty, které prsů požívají, ať vyjde ženich z pokojíka svého, a také nevěsta ze své ložnice.', 'Jl 2:17': 'Mezi síní a oltářem, ať pláčí kněží, sluhové Hospodinovi. Ať řeknou: „Odpusť, Pane, lidu svému, nedávej majetku svého v pohanění, aby nad ním pohané panovali; proč by mělo se říkati mezi národy: „Kde jest Bůh jejich?"', 'Jl 2:18': 'I počal řevnit Pán na svou zemi a odpustil lidu svému.', 'Jl 2:19': 'Vyslyšel Hospodin lid svůj a řekl: „Ejhle, já vám pošlu obilí, vína i oleje – do sytosti, a nedám vás již v potupu mezi pohany!', 'Jl 2:20': 'Seveřana vzdálím od vás, zaženu ho do země bezcestné a pusté, předvoj jeho do moře Východního a konec jeho do moře Nejzazšího, i bude vystupovat zápach z něho, [vystupovat bude puch z hniloby jeho] neboť zpupně činil."', 'Jl 2:21': 'Neboj se země, plesej a vesel se, neboť velebné skutky činí Hospodin.', 'Jl 2:22': 'Nebojte se, zvířata polní, neboť se zazelenají krásné pastvy pouště, neboť přinese stromoví ovoce své, fík a vinice vydají svou sílu.', 'Jl 2:23': 'Také synové Sionští veselte se, plesejte z Hospodina, Boha svého; neb dá vám učitele spravedlnosti, a sešle vám déšť ranní i pozdní, jak bývalo.', 'Jl 2:24': 'I budou humna plná obilí, a lisy oplývat vínem i olejem.', 'Jl 2:25': 'Náhradu dám vám za roky, které sežraly kobylky, žrouti, hlodavci a hltavci, velké mé vojsko, jež poslal jsem na vás.', 'Jl 2:26': 'Budete jíst ustavičně do sytosti, a chválit Hospodina, Boha svého, který učinil na vás divné věci. A nebude zahanben lid můj na věky.', 'Jl 2:27': 'I poznáte, že já jsem uprostřed Israele, že já jsem Hospodin, Bůh váš, a že není jiného; a nebude zahanben lid můj na věky.', 'Jl 2:28': 'Potom vyleji ducha svého na každého, kdo má tělo, prorokovati budou synové vaši i dcery vaše, starci vaši sny míti budou a jinoši vaši vidění.', 'Jl 2:29': 'Ano, i na své nevolníky a nevolnice v ty dny vyleji ducha svého.', 'Jl 2:30': 'A učiním znamení na nebi i na zemi, krev a oheň a dým kouře.', 'Jl 2:31': 'Slunce obrátí se ve tmu a měsíc v krev, prve nežli přijde den Hospodinův veliký a hrozný.', 'Jl 2:32': 'Tehdy každý, kdo vzývati bude jméno Hospodinovo, spasen bude; neboť na hoře Sionu a v Jerusalemě bude spása, jak byl řekl Hospodin; ke zbytkům (zachráněných) bude patřit, koho povolá Hospodin.', 'Jl 3:1': 'Neboť aj, – v ty dny, v ten čas, kdy obrátím osud Judy a Jerusalema,', 'Jl 3:2': 'shromáždím všecky národy, svedu je do údolí Josafat a souditi se budu s nimi tu o lid svůj a o své dědictví, o Israele, kterého rozptýlili mezi národy a o mou zemi se rozdělili.', 'Jl 3:3': 'O můj národ metali los, chlapce dali za nevěstku, a dívku prodali za víno, aby pili.', 'Jl 3:4': 'Ano, co jest mně a vám, Tyre a Sidone, a všecky kraje Filišťanů? Chcete se pomstít na mně? Pomstíte-li se vy na mně, velmi brzy vrátím vám pomstu (vaši) na hlavu vaši.', 'Jl 3:5': 'Neboť stříbro mé a zlato jste vzali a mé skvosty, i nejkrásnější, vnesli jste do modláren svých.', 'Jl 3:6': 'A syny Judska a Jerusalema prodali jste Rekům, abyste je vzdálili od jejich vlasti.', 'Jl 3:7': 'Aj, já zdvihnu je s místa, kam jste je prodali, a obrátím pomstu vaši na hlavu vaši.', 'Jl 3:8': 'A prodám syny vaše i dcery vaše rukou synů Judska; ti je prodají Sabanům, národu dalekému, neboť Hospodin mluvil.', 'Jl 3:9': 'Provolejte mezi národy toto: „Zasvěťte se válce, vzbuďte junáky!" Ať přitáhnou a vystoupí všichni vyzbrojení muži.', 'Jl 3:10': 'Skujte radlice své v meče, a své vinařské nože v oštěpy. Slabý ať řekne: „Já silný jsem."', 'Jl 3:11': 'Vyrazte a pojďte všichni národové z okolí, shromážďte se!'}