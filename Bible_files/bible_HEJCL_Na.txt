{'Na 1:1': 'Zatížení Ninive; kniha vidění Nahuma Elkešana.', 'Na 1:2': 'Bůh-horlitel a mstitel (jest) Hospodin; mstitel (jest) Hospodin a umí se hněvat; mstí se Hospodin na svých nepřátelích a on – hněvá se na své protivníky.', 'Na 1:3': 'Hospodin je trpělivý a veliký silou, a jistě neučiní (z vinníka) nevinného. Hospodin v bouři a vichru chodí a mlhy prach jsou jeho nohou.', 'Na 1:4': 'Pohrozí moři a činí z něho souš; a všecky řeky obrací v poušť. Chřadne Basan a Karmel a květ Libanu vadne.', 'Na 1:5': 'Hory se třesou před ním a pahorky pustnou; chvěje se země před ním, okruh zemský s veškerým obyvatelstvem.', 'Na 1:6': 'Kdož obstojí před jeho rozhořčením a kdo odolá prudkosti hněvu jeho? Rozhořčení jeho rozlévá se jako oheň a hory rozplývají se od něho.', 'Na 1:7': 'Dobrý jest Hospodin posilou bývá v den tísně a zná ty, kteří doufají v něho.', 'Na 1:8': 'Povodní (vše) zaplavující učiní konec místu jeho a tma bude stíhati jeho nepřátele.', 'Na 1:9': 'Co zamýšlíte proti Hospodinu? On dokoná zkázu, nebude rány druhé.', 'Na 1:10': 'Neboť jako trní v otep svázané, tak oni, kteří na hostinách společně pijí, stráveni budou, jako strniště úplně vyschlé.', 'Na 1:11': 'Z tebe vyšel ten, jenž myslil proti Hospodinovi na zlo, v mysli se zabýval zločiny.', 'Na 1:12': 'Toto praví Hospodin: Bude-li jich, siláků, sebe více, i přes to pokoseni budou a (Assur) zanikne; sklíčím tebe (tak), že mně nebude třeba tě sklíčit po druhé.', 'Na 1:13': 'Ted zlomím jeho hůl na tvých zádech, a tvá pouta roztrhám.', 'Na 1:14': 'Přikázal o tobě Hospodin: Nebude se rodit potomstvo jménu tvému, v domě boha tvého zkazím řezbu i slitinu, připravím ti hrob, neboť bezectný jsi.', 'Na 1:15': 'Ejhle na horách nohy radostného posla, oznamujícího pokoj; slav, Judo, slavnosti své a plň své sliby; nebudeť již tebou procházet pekelník; jest po něm veta.', 'Na 2:1': 'Vystupuje zhoubce proti tobě, který tě bude pečlivě obléhati! Dívej se na cestu, opásej si bedra, zvyš svou sílu co nejvíce!', 'Na 2:2': 'Neboť obnoví Hospodin chloubu Jakobovu jako chloubu Israelovu, neboť pustošitelé je zpustošili, výhonky jejich porušili.', 'Na 2:3': 'Štít jeho junáků jest ohnivý, mužstvo vojska jeho v šarlatu; ohnivé (má) otěže vozu v den kdy se (k útoku) žene a jezdci jeho (vínem) jsou rozjařeni.', 'Na 2:4': 'Na cestách zmateně běsní, vůz do vozu vráží na prostranstvích, podobni jsou pochodním, jsou jako kmitající blesky.', 'Na 2:5': 'Vzpomíná junáků svých, klopýtají po svých cestách, rychle vystupují na zdi města, připravují přístřeší.', 'Na 2:6': 'Brány proudů se otvírají a palác se zemí srovnávají.', 'Na 2:7': 'Bojovníci jsou odváděni do zajetí, nevolnice jeho hnány jsouce lkají jako holubice, bědují ve svých srdcích.', 'Na 2:8': 'Ninive jest jako rybník vodstva, vody jeho – ty však prchají. „Stůjte, stůjte," (volají), ale není, kdo by se vrátil.', 'Na 2:9': 'Rozchvátejte stříbro, rozchvátejte zlato! Nekonečné bovatství (je tu) všeho vzácného nářadí.', 'Na 2:10': 'Rozmetáno jest, rozsekáno, roztrháno, srdce zmalátnělé, zemdlená kolena, chvění ve všech ledvích, a tváře mají všichni jako čerň na hrnci.', 'Na 2:11': 'Kde je to sídlo lvů, kde je to rejdiště lvíčat, kam chodíval lev, lvíče na pobyt, a nebyl, kdo by je přestrašil?', 'Na 2:12': 'Lev nalapal dosti lvíčatům svým, nadávil lvicím svým, naplnil loupeží jeskyně své, a svou peleš kořistí.13 Aj, já (chystám se) na tebe, praví Hospodin zástupů, spálím až do dýmu tvé vozy, lvíčata tvá sežere meč, vyplením ze země tvou loupež, a nebude již slyšet hlasu tvých poslů.', 'Na 3:1': 'Běda městu krve, všecko plné lži a násilnictví, jež nepřestáváš loupiti!', 'Na 3:2': 'Slyším práskání biče, slyším hrkot kol, ržání koní, skákající vozy, vyskakující jezdce;', 'Na 3:3': 'kmitající meče, blýskající se kopí, množství zbitých, spoustu (mrtvých) těl. Není konce mrtvol, klopýtají o těla jejich.', 'Na 3:4': '(To jest) pro množství smilstev nevěstky, půvabné krásky, znalé kouzelnictví, která kupovala národy smilstvy a kmeny kouzly svými.', 'Na 3:5': 'Aj, já (chystám se) na tebe, praví Hospodin zástupů, odkryji ti stydké údy napřed, ukáži národům tvou nahotu a královstvím tvou hanbu.', 'Na 3:6': 'Poházím tě pohaněním, potupou zahrnu tebe, a vystavím tě na odiv,', 'Na 3:7': 'že každý, kdo uzří tebe, odskočí od tebe a řekne: „Veta jest po Ninive!" Kdož by tě politoval a, kde mám hledati těšitele tobě?', 'Na 3:8': 'Zdali jsi ty lepší nežli NóÁmon, které sídlilo nad proudy? Vody je oblévaly, bohatstvím jeho bylo moře, vody jeho zdmi.', 'Na 3:9': 'Etiopie byla jeho silou, jakož i Egypt; – nebylo toho konce – Afrika a Lybie byly k pomoci tvé.', 'Na 3:10': 'Avšak i jemu bylo do zajetí, do poroby se stěhovati; děti jeho rozráženy byly na rozích všech ulic; o jeho velmože metali los, a všichni přední jeho sevřeni byli pouty.', 'Na 3:11': 'I ty tedy opojeno budeš, budeš opovrženo; i ty budeš hledati pomoci proti nepříteli.', 'Na 3:12': 'Všecky tvé pevnosti jsou jako fíkovníky s ranými plody; jak se jimi zatřese, padnou do úst jedlíkových.', 'Na 3:13': 'Aj, tvůj lid jsou ženy. uprostřed tebe; nepřátelům tvým dokořán otevřeny budou brány tvé země; oheň sežere závory tvé.', 'Na 3:14': 'Vody pro obležení navaž sobě, opevni ohrady své, vejdi do hlíny a šlapej, hněť, ať dostaneš cihlu!', 'Na 3:15': 'Tam tě zhltá oheň, zahyneš mečem, zhltá tě jako žravec. Nahromaď se jako žravec, rozmnož se jako kobylka;', 'Na 3:16': '– více jsi zjednalo si kupců nežli jest: hvězd nebeských – žravec, když se byl rozšířil, odletí.', 'Na 3:17': 'Strážní tvoji (jsou) jako kobylky, a činovníci tvoji jako hejno kobylek, kteréž usedají na plotech v den studený; vyjde slunce, i odlétají, a nebývá známo místo jejich, kde byly.', 'Na 3:18': 'Dřímají pastýři tvoji, assyrský králi, pohřbena jsou knížata tvá; skrývá se lid tvůj po horách, a není kdo by jej shromáždil.', 'Na 3:19': 'Není zhojitelná tvoje rána, smrtelná jest pohroma tvá: všichni, kteří slyší pověst o tobě, tleskají rukama nad tebou; neboť na koho nepřicházela zloba tvoje ustavičně?'}