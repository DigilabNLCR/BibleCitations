{'Jk 1:1': 'Jakub, služebník Boha a Pána (našeho) Ježíše Krista, (vzkazuje) pozdravení dvanácteru pokolení, která jsou v rozptýlení.', 'Jk 1:2': 'Za čirou radost to mějte, bratři moji, když upadnete v rozličná pokušení,', 'Jk 1:3': 'vědouce, že zkoušení vaší víry působí vytrvalost;', 'Jk 1:4': 'vytrvalost však buď v díle dokonalá, abyste byli dokonalí a celí, v ničem pozadu nezůstávajíce.', 'Jk 1:5': 'Postrádá-li někdo z vás moudrosti, žádej (jí) od  Boha, jenž dává všem prostě a neomlouvá, a bude mu dáno.', 'Jk 1:6': 'Žádej však ve víře, nic nepochybuje; neboť kdo pochybuje, podobá se vlně mořské, která větrem se čeří a zmítá;', 'Jk 1:7': 'jen ať se nedomnívá člověk takový, že dostane něco od Pána,', 'Jk 1:8': 'muž to dvojí mysli, nestálý na všech cestách svých.', 'Jk 1:9': 'Chlub se pak bratr ponížený svojí vznešeností;', 'Jk 1:10': 'bohatec (ať se chlubí) svojí ponížeností, ježto pomine jako květ trávy.', 'Jk 1:11': 'Neboť slunce vzejde s žárem a usuší trávu, a květ její opadne a krása tvářnosti její zanikne; tak i bohatý uvadne na svých cestách.', 'Jk 1:12': 'Blahoslavený člověk, jenž vytrvá v pokušení, neboť když bude zkušen, obdrží korunu života, kterou Bůh zaslíbil těm, kteří ho miluji.', 'Jk 1:13': 'Nikdo jsa pokoušen neříkej: „Od Boha jsem pokoušen“, neboť Bůh nemůže býti pokoušen ke zlému, sám pak nepokouší nikoho.', 'Jk 1:14': 'Ale každý bývá pokoušen jsa lákán a vnaděn od své (vlastní) žádosti;', 'Jk 1:15': 'potom žádost počavši, rodí hřích; hřích pak byv dokonán, plodí smrt.', 'Jk 1:16': 'Nemylte se (tedy), milovaní bratři moji;', 'Jk 1:17': 'všecko dání dobré a každý dar dokonalý jest s hůry, sestupuje od Otce světel, u něhož není proměny, ani z obratu zastínění.', 'Jk 1:18': 'Dobrovolně (zajisté) zplodil nás slovem pravdy, abychom byli jakousi prvotinou tvorstva jeho.', 'Jk 1:19': 'Víte to, milovaní bratři moji. Budiž však každý člověk rychlý ke slyšení, ale zdlouhavý k mluvení, zdlouhavý ke hněvu,', 'Jk 1:20': 'neboť hněv člověka nekoná spravedlnosti Boží.', 'Jk 1:21': 'Proto odvrhnouce všecku nečistotu a všechen pozůstatek špatnosti, ujměte v tichosti vštípené slovo, které může spasiti duše vaše.', 'Jk 1:22': 'Buďte však činiteli slova a ne posluchači toliko, oklamávajíce sami sebe.', 'Jk 1:23': 'Neboť je-li někdo posluchačem slova, a ne činitelem, ten se podobá člověku, jenž patří na přirozenou tvářnost svou v zrcadle;', 'Jk 1:24': 'on totiž na sebe popatří a odejde, a hned zapomene, jaký byl.', 'Jk 1:25': 'Kdo však pohlédne v dokonalý zákon svobody a při něm vytrvá, nejsa posluchačem zapomínavým, nýbrž činitelem díla, ten bude blahoslavený ve svém konání.', 'Jk 1:26': 'Domnívá-li se pak někdo, že jest nábožný, ale nedrží na uzdě svého jazyka, nýbrž klame srdce své, toho nábožnost jest bez užitku.', 'Jk 1:27': 'Nábožnost čistá a neposkvrněná před Bohem a Otcem jest tato: Navštěvovati sirotky i vdovy v soužení jejich a zachovati se neposkvrněným od toho světa.', 'Jk 2:1': 'Bratři, nemějte víry ve slávu Pána našeho Ježíše Krista (ve spojení) se strannictvím.', 'Jk 2:2': 'Neboť jestliže by vešel do vašeho shromáždění muž se zlatým prstenem v rouše nádherném a vešel by též chudák v rouše ošumělém,', 'Jk 2:3': 'a jestliže byste pohlédli na toho, jenž jest oblečen v roucho nádherné a řekli byste mu: „Ty posaď se pěkně tuto“, a chudákovi byste řekli: „Ty stůj tamo aneb se posaď u mého podnoží“,', 'Jk 2:4': 'zdaliž jste nepřišli v pochybnost sami u sebe a nestali se soudci s myšlenkami zlými?', 'Jk 2:5': 'Poslechněte, milovaní bratři moji. Nevyvolil Bůh chudých pro tento svět za bohatce ve víře a dědice království, které zaslíbil těm, kteří ho milují?', 'Jk 2:6': 'Ale vy jste zneuctili chudého. Nejsou-liž to boháči, kteří vás mocí utiskují, a opět oni, kteří vás tahají k soudům?', 'Jk 2:7': 'Nejsou to oni, jižto se rouhají krásnému jménu, které bylo vzýváno nad vámi?', 'Jk 2:8': 'jestli však plníte královský zákon (který zní) podle Písma: „Milovati budeš bližního svého jako sebe samého“, dobře činíte, ale', 'Jk 2:9': 'jšte-li stranničtí, děláte hřích a jste usvědčováni zákonem jakožto přestupnici.', 'Jk 2:10': 'Neboť kdo by celý zákon zachoval, prohřešil by se však v jednom, provinil se proti všem.', 'Jk 2:11': 'Vždyť ten, jenž řekl: „Nesesmilníš“, řekl také: „Nezabiješ“. Jestli tedy nesmilníš, ale zabíjíš, stal jsi se přestupníkem zákona.', 'Jk 2:12': 'Tak mluvte a tak čiňte jakožto ti, kteří budou souzeni podle zákona svobody.', 'Jk 2:13': 'Neboť soud (jest) bez milosrdenství tomu, kdo neučinil milosrdenství; milosrdenství však se honosí nad soud.', 'Jk 2:14': 'Co prospěje, bratři moji, praví-li kdo, že má víru, skutků však nemá? Může ho víra spasiti?', 'Jk 2:15': 'A kdyby bratr neb sestra byli nazí a měli nedostatek denní výživy,', 'Jk 2:16': 'někdo z vás pak by jim řekl: „Jděte v pokoji, ohřívejte se a nasycujte se,“ avšak nedali byste jim věcí tělu potřebných, co to prospěje?', 'Jk 2:17': 'Tak i víra, nemá-li skutků, jest mrtvá sama v sobě.', 'Jk 2:18': 'Ale někdo řekne: „Ty máš víru, a já mám skutky. Ukaž mi svou víru bez skutků, a já ti ukáži ze svých skutků víru svou.', 'Jk 2:19': 'Ty věříš, že jeden jest Bůh? Dobře činíš: i zlí duchové věří, ale třesou se.“', 'Jk 2:20': 'Chceš však seznati, člověče prázdný, že víra bez skutků jest mrtvá?', 'Jk 2:21': 'Zdaliž otec náš Abraham nebyl ospravedlněn ze skutků, přines jako obět syna svého Izáka na oltář?', 'Jk 2:22': 'Vidíš, že víra spolupůsobila se skutky jeho a že ze skutků víra se dokonala.', 'Jk 2:23': 'I naplnilo se Písmo řkoucí: „Uvěřil Abraham Bohu, a bylo mu to počteno ke spravedlnosti“ a „byl nazván přítelem Božím.“', 'Jk 2:24': 'Vidíte, že člověk bývá ospravedlňován ze skutků a ne z víry toliko?', 'Jk 2:25': 'A podobně i Rahab, nevěstka, nebyla-liž ospravedlněna ze skutků, přijavši posly a propustivši je cestou jinou?', 'Jk 2:26': 'Neboť jako tělo bez ducha jest mrtvé, tak jest i víra bez skutku mrtvá.', 'Jk 3:1': 'Nebývejte mnoho učiteli, bratři moji, vědouce, že (tak) odnesete soud těžší,', 'Jk 3:2': 'neboť namnoze (beztak) klesáme všichni. Jestli kdo neklesá ve slově, jest to muž dokonalý, mocen držeti na uzdě také celé tělo.', 'Jk 3:3': 'Dáváme-li však koňům uzdy do huby, aby nám byli povolni, řídíme též celé tělo jejich.', 'Jk 3:4': 'Hle, i lodi, ačkoli jsou tak veliké a prudkými větry bývají hnány, řídí se přemalým veslem, kamkoli chce tlak toho, jenž je řídí;', 'Jk 3:5': 'tak i jazyk je sice úd malý, ale velikými věcmi se honosí. Hle, jak malý oheň jak veliký les zapálí!', 'Jk 3:6': 'Tak i jazyk jest ohněm; souhrnem nepravostí stává se mezi údy našimi jazyk, jenž poskvrňuje celé tělo a zapaluje běh života a jest rozpalován od pekla.', 'Jk 3:7': 'Neboť každá přirozenost zvířat a ptáků i plazů a zvěrů vodních zkrocuje se a zkrotila se přirozeností lidskou,', 'Jk 3:8': 'jazyka však žádný člověk nemůže zkrotiti; jest on zlem nepokojným, pln jedu smrtivého.', 'Jk 3:9': 'Jím velebíme Pána a Otce, a jím zlořečíme lidem, stvořeným podle obrazu Božího.', 'Jk 3:10': 'Z týchž úst vychází dobrořečení i zlořečení. Nemá se to tak díti, bratři moji.', 'Jk 3:11': 'Vydává-liž pramen týmž otvorem (vodu) sladkou i hořkou?', 'Jk 3:12': 'Může, bratři moji, fíkový strom nésti hrozny aneb vinný kmen fíky? Tak nemůže ani pramen slaný dávati vodu sladkou.', 'Jk 3:13': 'Kdo jest moudrý a rozumný mezi vámi? Ukaž na dobrém životě skutky své v tichosti (která náleží) moudrosti.', 'Jk 3:14': 'Máte-li však hořkou řevnivost a sobectví ve svém srdci, nechlubte se nelžete proti pravdě.', 'Jk 3:15': 'To není moudrost, přicházející shůry, nýbrž pozemská, smyslná, ďábelská,', 'Jk 3:16': 'neboť kde řevnivost a sobectví, tam rozbroj a všeliký skutek zlý.', 'Jk 3:17': 'Moudrost shůry však jest předem čistotná, potom pokojná, mírná, povolná, plná milosrdenství a dobrého ovoce, prostá pochybnosti, nepokrytecká.', 'Jk 3:18': 'Ovoce spravedlivosti pak rozsévá se v pokoji těm, kteří působí pokoj.', 'Jk 4:1': 'Odkud (vznikají) boje a půtky mezi vámi? Ne-li odtud, od vašich chtíčů, které bojuji ve vašich údech?', 'Jk 4:2': 'Žádáte a nemáte; zabíjíte a závidíte, a nemůžete dosíci; potýkáte se a bojujete, a nemáte, poněvadž neprosíte;', 'Jk 4:3': 'prosíte, a nedostáváte, protože špatně prosíte, abyste (to) promarnili ve svých chtíčích.', 'Jk 4:4': 'Cizoložníci, nevíte-li, že přátelství s tímto světem jest nepřátelstvím s Bohem? Kdo tedy chce býti přítelem toho světa, stává se nepřítelem Božím.', 'Jk 4:5': 'Aneb-li se domníváte, že Písmo nadarmo praví: Řevnivě touží po duchu, jejž ubytoval v nás?', 'Jk 4:6': 'Větší však dává milost; proto praví: „Bůh se pyšným protiví, ale pokorným dává milost.“', 'Jk 4:7': 'Poddejte se tedy Bohu; odpírejte však dáblu, a on uteče od vás.', 'Jk 4:8': 'Přibližte se k Bohu, a (on) přiblíží se k vám. Očisťte ruce své, hříšníci, a posvěťte své srdce vy, kteří jste dvojí mysli.', 'Jk 4:9': 'Bědujte a kvilte a plačte; smích váš obrať se v nářek, a radost vaše v zármutek.', 'Jk 4:10': 'Pokořte se před Pánem, a povýší vás.', 'Jk 4:11': 'Neutrhujte jeden druhému, bratři. Kdo utrhá bratru aneb soudí bratra svého, utrhá zákonu a soudí zákon. Soudíš-li však zákon, nejsi činitelem zákona, nýbrž soudcem.', 'Jk 4:12': 'Jeden jest zákonodárce a soudce, jenž může zahubiti i spasiti; ty pak, kdo jsi, že soudíš bližního?', 'Jk 4:13': 'Nuže vy, kteří říkáte: Dnes nebo zítra půjdeme do toho města a pobudeme tam rok a budeme obchodovati a těžiti,', 'Jk 4:14': 'kteří přece nevíte, co bude zítra!', 'Jk 4:15': 'Neboť jaký jest život váš! Parou jest, která na krátko se ukazuje a potom mizí; místo abyste říkali: Bude-li Pán chtíti, i živi budeme, i to neb ono učiníme.', 'Jk 4:16': 'Vy však se chlubíte v pýše své. Každá chlouba taková jest zlá.', 'Jk 4:17': 'Kdo tedy zná činiti dobré, a nečiní, tomu jest to hříchem.', 'Jk 5:1': 'Nuže, boháči, zaplačte s kvílením nad bídami svými, které na vás přijdou.', 'Jk 5:2': 'Bohatství vaše shnilo a roucha vaše prožrána jsou od molů.', 'Jk 5:3': 'Zlato a stříbro vaše zrezavělo a rez jejich bude na svědectví proti vám a stráví jako oheň tělo vaše. Nahromadili jste si poklady ve dnech posledních.', 'Jk 5:4': 'Hle, zadržená mzda dělníků, kteří požali pole vaše, křičí od vás, a volání těch, kteří žali, vešlo v uši Pána zástupů.', 'Jk 5:5': 'Hýřili jste na zemi a rozkošili; vykrmili jste srdce své v den zabíjení.', 'Jk 5:6': 'Odsoudili jste a zabili jste spravedlivého; nevzpírá se vám.', 'Jk 5:7': 'Nuže, bratři, vytrvejte trpělivě až do příchodu Páně. Hle, rolník očekává drahocenného plodu zemského, jsa trpěliv, až obdrží (plod) ranný i pozdní.', 'Jk 5:8': 'Trpěliví buďte i vy, posilňtě srdcí svých, neboť příchod Páně se přiblížil.', 'Jk 5:9': 'Nevzdychejte, bratři, jeden proti druhému, abyste nebyli souzeni. Hle, soudce stojí přede dveřmi.', 'Jk 5:10': 'Za příklad snášení zlého a trpělivosti vezměte si, bratři, proroky, kteří mluvili ve jménu Páně.', 'Jk 5:11': 'Hle, blahoslavíme ty, kteří vytrvali trpělivě; o trpělivosti Jobově jste uslyšeli a konec od Pána jste viděli, že totiž Pán jest velmi slitovný a milosrdný.', 'Jk 5:12': 'Přede všemi věcmi však, bratři moji, nepřisáhejte, ani nebem ani zemí ani kterou přísahou jinou, ale budiž řeč vaše „ano, ano“, a „ne, ne“, abyste neupadli pod soud.', 'Jk 5:13': 'Strádá-li někdo z vás, modli se; je-li někdo mysli dobré, pěj chválu.', 'Jk 5:14': 'Stůně-li kdo z vás, povolej k sobě kněží církve, a (ti) ať se modlí nad ním, mažíce ho olejem ve jménu Páně,', 'Jk 5:15': 'a modlitba víry uzdraví nemocného, a polehčí mu Pán, a je-li v hříších, budou mu odpuštěny.', 'Jk 5:16': 'Vyznávejte se tedy jedni druhým z hříchů svých a modlete se za sebe vespolek, abyste byli uzdraveni; mnoho může modlitba spravedlivého usilovná,', 'Jk 5:17': 'Eliáš byl člověk podrobený utrpením jako my, a prosil modlitbou, aby nepršelo na zemi; i nepršelo po tři roky a šest měsíců.', 'Jk 5:18': 'A opět se modlil; i vydalo nebe déšť a země dala úrodu svou.', 'Jk 5:19': 'Bratři moji, jestliže by kdo mezi vámi zbloudil od pravdy a někdo by ho obrátil,', 'Jk 5:20': 'věz, že kdo odvrátí hříšníka od bludné cesty jeho, vysvobodí duši jeho od smrti a přikryje množství hříchů.'}