{'Pr 1:1': 'Přísloví Šalomouna, syna Davidova, krále Israelskébo, (jsou k tomu),', 'Pr 1:2': 'aby poznali (čtenáři) moudrost a kázeň,', 'Pr 1:3': 'aby se naučili rozumným řečem, aby nabyli cviku v opatrnosti, v spravedlnosti, právu a poctivosti,', 'Pr 1:4': 'aby dostalo se dětem rozvahy, jinochovi zběhlosti v rozumnosti;', 'Pr 1:5': 'bude-li slyšet je moudrý, moudřejší bude, rozumný nabude umění spravovat (jiné);', 'Pr 1:6': 'osvojí si průpověď s významem (jejím), s rozřešením mudrců hádanky jejich.', 'Pr 1:7': 'Báti se Hospodina počátek moudrosti jest; moudrostí a kázní blázni pohrdají.', 'Pr 1:8': 'Slyš, můj synu, kázeň otce svého, a neopouštěj poučení své matky;', 'Pr 1:9': 'neboť se dostane krásného věnce tvé hlavě, zlatého řetězu pak hrdlu tvému.', 'Pr 1:10': 'Synu můj, budou-li tě hříšníci lákat, nesvoluj jim, budou-li ti říkat:', 'Pr 1:11': '„Pojď s námi úklady činit nevinnému, tajně klást léčky čistoty nadarmo dbalému;', 'Pr 1:12': 'pohlťme ho jako peklo za živa, svěžího, jak bývá ten, kdo do hrobu klesá;', 'Pr 1:13': 'všelijaké drahé zboží najdeme, naplníme kořistí své domy;', 'Pr 1:14': 'abys mohl metati los s námi, budiž jeden měšec (společný) nám všem!"', 'Pr 1:15': 'Synu můj, nechoď po cestě s nimi, zdrž svou nohu od stezek jejich,', 'Pr 1:16': 'ježto nohy jejich ke zlému běží, pospíchají přelévat krev.', 'Pr 1:17': 'Neboť nadarmo síť rozstírají před očima okřídlenců;', 'Pr 1:18': 'a oni sami sobě úklady strojí, kují pikle proti životům svým.', 'Pr 1:19': 'To jest osud všech, kteří po jmění baží; bere život těm, kteří nabyli ho.', 'Pr 1:20': 'Moudrost kázání má venku, na ulicích vydává hlas svůj,', 'Pr 1:21': 'v čele shluklého lidu volá, u vrat bran městských pronáší slova svá:', 'Pr 1:22': '„Dlouho-li, děti, rády mít budete dětinství, dlouho-li posměvači rádi se posmívat, pošetilci nenávidět rozumnost?', 'Pr 1:23': 'Mějte pozor na domluvu moji! Ejhle, projevuji vám svou trpkost, a své zásady Vám oznamuji:', 'Pr 1:24': 'Za to, že volala jsem a odpírali jste, že jsem svou ruku vztáhla a nikdo nedbal,', 'Pr 1:25': 'že jste pohrdli všelikou mou radou, a mých domluv jste si nepovšimli:', 'Pr 1:26': 'také já se smát budu, až budete hynout, posmívat se, až na vás přikvačí hrůza,', 'Pr 1:27': 'až vás zachvátí znenadání bída, a zkáza jako bouře až se strhne, [až přijde na vás soužení a úzkost, ]', 'Pr 1:28': 'Tu budou vzývat mne, ale nevyslyším, pilně mne hledat, ale nenajdou mne,', 'Pr 1:29': 'za to, že v nenávisti měli kázeň, že si bázeň Páně neoblíbili,', 'Pr 1:30': 'aniž uposlechli rady mojí, ale pohrdli všelikou mou domluvou.', 'Pr 1:31': 'Protož ať jedí ovoce svých mravů, a svými zásadami ať se nasytí!', 'Pr 1:32': 'Ano, odvrat nerozumných je smrt jejich, a štěstí pošetilců jejich zkáza.', 'Pr 1:33': 'Kdo však mne poslouchá, bezpečně odpočívá, blaze žije neboje se zlého.', 'Pr 2:1': 'Ó můj synu, přijmeš-li mé řeči, a mé příkazy u sebe-li schováš,', 'Pr 2:2': 'takže bude slýchat moudrost tvé ucho, a srdce klonit se k nabytí rozumnosti,', 'Pr 2:3': 'ano, jestliže moudrost vzývati budeš, opatrnosti se dovolávat,', 'Pr 2:4': 'budeš-li ji hledat jako stříbra, a jako poklady ji vykopávat:', 'Pr 2:5': 'tehdy zvíš, co je báti se Hospodina, a dojdeš umění na mysli mít Boha;', 'Pr 2:6': 'Hospodin uděluje totiž moudrost, z úst jeho (přichází) poznání a rozum;', 'Pr 2:7': 'uschovává spravedlivým pomoc, ochraňuje těch, kteří nevinně žijí,', 'Pr 2:8': 'pečuje o stezky spravedlnosti a cest ctitelů (svých) ostříhá.', 'Pr 2:9': 'Tehdy zvíš, co je spravedlnost a právo, poctivost a každá dobrá snaha,', 'Pr 2:10': 'neboť vejde moudrost do srdce tvého, a poznání duši tvoji bude blažit,', 'Pr 2:11': 'rozmyslnost bude tě opatrovat, a obezřelost tebe ochraňoval,', 'Pr 2:12': 'takže budeš uchován zlé cesty, lidí, kteří převráceně mluví,', 'Pr 2:13': 'kteří nechali dráhy poctivosti. jdou po cestách temnem zahalených,', 'Pr 2:14': 'kteří se veselí, mohou-li zlého co učinit, jásotem radují se z nejhorších věcí,', 'Pr 2:15': 'jejichžto cesty jsou převrácené, a zlopověstné kroky jejich;', 'Pr 2:16': 'budeš (také) uchován cizí ženy, ženy bližního, která úlisně mluví,', 'Pr 2:17': '(zrádně) opouští druha svého mládí, zapomínajíc na smlouvu se svým Bohem;', 'Pr 2:18': 'k smrti totiž dolů jde stezka její, do říše mrtvých (vedou) cesty její,', 'Pr 2:19': 'kdokoli vcházejí k ní, nevracejí se, nedostihují stezek života.', 'Pr 2:20': '(To vše) proto, bys chodil po cestě dobré, a dbal stezek (lidí) spravedlivých;', 'Pr 2:21': 'neboť poctivci budou bydliti v zemi, a lidé nevinní zůstanou v ní,', 'Pr 2:22': 'kdežto bezbožní budou ze země vyhlazeni, a nešlechetní budou z ní vytrženi.', 'Pr 3:1': 'Synu můj, nezapomínej na můj zákon, a mých příkazů dbej srdce tvoje;', 'Pr 3:2': 'neboť život dlouhý, léta šťastná, a hojnost spokojenosti přinesou ti.', 'Pr 3:3': 'Láska a věrnost ať neopouštějí tě, uvaž si je kolem hrdla svého, [ napiš si je na desky svého srdce; ]', 'Pr 3:4': 'i najdeš milostivost a blahovůli před Bohem i před lidmi.', 'Pr 3:5': 'Doufej v Hospodina celým svým srdcem, a nespoléhej na svou opatrnost;', 'Pr 3:6': 'na všech cestách svých měj ho na paměti, i bude spravovati tvoje stezky.', 'Pr 3:7': 'Nemysli si, že jsi moudrý, boj se Boha a varuj se zlého;', 'Pr 3:8': 'neboť to ti půjde k duhu, to bude údy tvé osvěžovat.', 'Pr 3:9': 'Uctívej Pána (dary) z majetku svého, z prvin vší úrody své dávej jemu;', 'Pr 3:10': 'i budou plny obilí tvé sýpky, a tvé lisy vínem oplývati.', 'Pr 3:11': 'Kázní Páně nepohrdej, můj synu, nemrz se, když býváš od něho trestán,', 'Pr 3:12': 'neboť Hospodin, koho miluje, tresce, toho, v němž jak otec v synu zálibu má.', 'Pr 3:13': 'Blaze člověku, který nalezl moudrost, a jenž oplývá opatrností;', 'Pr 3:14': 'jeť lepší jí nabýt nežli natěžit stříbra, ji získat nežli přední nejčistší zlato;', 'Pr 3:15': 'větší cenu má než všecky perly, všecky poklady světa nelze k ní rovnat;', 'Pr 3:16': 'dlouhý život v její pravici jest, v levici pak bohatství a sláva;', 'Pr 3:17': 'cesty její cesty rozkošné jsou, a všecky stezky její plné pokoje;', 'Pr 3:18': 'stromem života těm je, kdož dosáhli jí, a kdož ji mají, blahoslavení jsou.', 'Pr 3:19': 'Hospodin moudrostí založil zemi, a upevnil nebesa opatrností;', 'Pr 3:20': 'moudrostí jeho tůně se provalily, z oblaků pak padají krůpěje rosy.', 'Pr 3:21': 'Synu můj, ať to neschází s tvých očí, zachovej rozvahu a rozmyslnost,', 'Pr 3:22': 'i bude to životem tvé duši a krásnou ozdobou hrdlu tvému;', 'Pr 3:23': 'pak budeš chodit bezpečně svou cestou, a tvá noha nenarazí;', 'Pr 3:24': 'spát když půjdeš, nebudeš se báti, odpočívaje sladce budeš sníti;', 'Pr 3:25': 'nebude lekat se ti náhle hrůzy, ani když přikvačí bouře na bezbožné;', 'Pr 3:26': 'neboť Hospodin bude po tvém boku, uchrání nohy tvé, abys nebyl lapen.', 'Pr 3:27': 'Nebraň být dobročinným tomu, kdo může; můžeš-li i sám čiň dobrodiní.', 'Pr 3:28': 'Neříkej bližnímu: „Jdi a vrať se zase, zítra dám ti", můžeš-li dát ihned.', 'Pr 3:29': 'Neukládej bližnímu, abys mu škodil, kdyžtě důvěřuje tobě.', 'Pr 3:30': 'Nevaď se s člověkem bez příčiny, když on ti zlého nic neučinil.', 'Pr 3:31': 'Nezáviď člověku, jenž utiskuje, a nechoď za ním po jeho cestách;', 'Pr 3:32': 'jeť ohavou Hospodinu každý, kdo sběhl, ale s upřímnými přátelsky obcuje;', 'Pr 3:33': 'kletba Páně lpí na domě bezbožného, příbytkům však spravedlivých žehná;', 'Pr 3:34': 'posměvačům on se posmívat bude, ale poníženým udělí milost,', 'Pr 3:35': 'slávy dostane se moudrým, ale blázni si utrží hanbu.', 'Pr 4:1': 'Slyšte, děti, otcovo poučení, mějte pozor, ať si zjednáte rozumnost;', 'Pr 4:2': 'výborný dar nabízím vám, naukou mou nepohrdejte.', 'Pr 4:3': 'Bylť jsem také já syn otce svého, něžný jedináček u své matky,', 'Pr 4:4': 'i učíval mne říkávaje: „Drž se pevně srdce tvé slov mých, dbej mých příkazů [a živ budeš!', 'Pr 4:5': 'Zjednej si moudrost, zjednej si opatrnost!] nezapomínej na ně, aniž uchyluj se od slov úst mých!', 'Pr 4:6': 'Neopouštěj jí, i bude tě chránit; měj ji v lásce, i zachová tě.', 'Pr 4:7': 'Počátek moudrosti jest: „Získej si moudrost, a za vše jmění své zjednej si opatrnost!"', 'Pr 4:8': 'Měj ji ve vážnosti, i povýší tě; zvelebí tě, budeš-li objímat ji;', 'Pr 4:9': 'dá ti na hlavu překrásný věnec, korunou slavnou obdaří tě."', 'Pr 4:10': 'Slyš, můj synu, a přijmi slova moje, i rozmnoží se ti léta života (tvého).', 'Pr 4:11': 'Cestu moudrosti ukazuji tobě, povedu tě po stezkách poctivosti;', 'Pr 4:12': 'po nich kráčeje nebudeš nohy mít vázané, budeš-li běžeti, neklopýtneš.', 'Pr 4:13': 'Zachovávej kázeň, nespouštěj se jí, šetři jí, neb ona je tvůj život.', 'Pr 4:14': 'Nedávej se na stezky bezbožníků, aniž kráčej po cestě zlých lidí;', 'Pr 4:15': 'vyhni se jí, a nechoď po ní, uchyl se od ní, pomiň ji;', 'Pr 4:16': 'neboť nemohou spáti bez zločinů, veta je po spánku, dokud někoho nezničí;', 'Pr 4:17': 'pokrm jejich je chléb bezbožnosti, a jejich nápoj – víno nepravosti.', 'Pr 4:18': 'Kdežto stezka spravedlivých jak zora jest, jež vychází a roste až do dne bílého:', 'Pr 4:19': 'cesta bezbožných je zastřená temnem, znenadání klopýtají.', 'Pr 4:20': 'Synu můj, měj pozor na mé řeči, a k mým slovům nachyl svoje ucho!', 'Pr 4:21': '(Usiluj) ať nesejdou ti s očí, opatruj je v hloubi svého srdce;', 'Pr 4:22': 'jsoutě životem každému, kdo jich nabyl, (jsoutě) veškeré bytosti jeho zdravím. .', 'Pr 4:23': 'Veškerým úsilím opatruj své srdce, neboť z toho život vzchází;', 'Pr 4:24': 'buďtež daleko tebe lživá ústa, a rty záludné zamítej od sebe.', 'Pr 4:25': 'Oči tvoje nechať přímo hledí, víčka tvá jen vpřed ať patří;', 'Pr 4:26': 'dbej, by přímé byly stezky tvých nohou, a všecky cesty tvoje mějte směr pevný;', 'Pr 4:27': 'neuchyluj se napravo ani nalevo, měj svou nohu od zlého odvrácenu. Znáť Pán cesty, které napravo jdou, a které nalevo jdou, jsou převrácené. On pak urovná meze, po nichž se bereš, a tvé kroky v pokoji dovede k cíli.', 'Pr 5:1': 'Synu můj, měj pozor na mou moudrost a k mé opatrnosti nakloň své ucho,', 'Pr 5:2': 'abys zachovával rady (moje), a kázně rtů mých abys vždycky šetřil.', 'Pr 5:3': 'Nevšímej si, když mámí tě (cizí) žena, jsoutě plást medem tekoucí její ústa, a více než olej line to z jejího hrdla;', 'Pr 5:4': 'konce však její bývají hořké jak peluň, ostré jak meč, který broušen jest na obě strany;', 'Pr 5:5': 'nohy její berou se dolů k smrti, do pekel míří její kroky;', 'Pr 5:6': 'po stezce života ubírat se nechce, chodí v oklikách nepozorovaně.', 'Pr 5:7': 'Nuže tedy, synu můj, poslouchej mne, a neodstupuj od slov úst mých.', 'Pr 5:8': 'Daleko vzdaluj od ní kroky svoje, a nepřibližuj se ke dveřím jejího domu,', 'Pr 5:9': 'abys nezadával jiným čest svou, a svá mužná léta ukrutnému,', 'Pr 5:10': 'aby snad nesytili se cizí tvým majetkem, a z tvých mozolů děti jiných,', 'Pr 5:11': 'abys naposledy nenaříkal, až bude strávena svěžest tvého těla.', 'Pr 5:12': 'Řekl bys: „Proč jsem měl v ošklivosti kázeň, a proč káráním pohrdalo mé srdce,', 'Pr 5:13': 'neposlechl jsem hlasu svých učitelů, vychovatelům jsem nepopřál sluchu?', 'Pr 5:14': 'Málo a byl bych se ocitl v největším neštěstí před obcí shromážděnou k soudu!', 'Pr 5:15': 'Pij vodu z cisterny, jež patří tobě, pij, co se pramení ze studny, jež tvá jest,', 'Pr 5:16': 'Mají ven tvé studnice vytékati, a do ulic tvé vody se rozlévati?', 'Pr 5:17': 'Měj si je samojediný ty, aniž se sdílej o ně s jinými.', 'Pr 5:18': 'Budiž požehnáno zřídlo tvoje, a vesel se se ženou mládí svého.', 'Pr 5:19': 'Milostná laň a utěšená srna. . . ňadra její tě opojujte vždycky, láskou její se kochej ustavičně.', 'Pr 5:20': 'Proč bys dal opojit se, synu můj, od jiné, chovati se v klínu ženy cizí?', 'Pr 5:21': 'Vždyť Pán hledí na cesty člověkovy, a všecky kroky jeho pozoruje.', 'Pr 5:22': 'Vlastní nepravosti jímají zločince, a do provazů svých hříchů se zaplétává.', 'Pr 5:23': 'Takový zahyne, protože neměl kázně, velkým svým nerozumem dává se klamat.', 'Pr 6:1': 'Synu můj, zaručil-li ses za svého přítele, dal-lis ruku svoji za jiného,', 'Pr 6:2': 'zapleten jsi slovy úst svých, jat jsi svými vlastními řečmi.', 'Pr 6:3': 'Protož učiň, co (ti) pravím, synu můj, vyprosť se, neb jsi upadl do rukou bližního; utíkej, pospěš, naléhej na svého přítele.', 'Pr 6:4': 'Nepopřej svým očím spánku, a víčka tvá ať nedřímají.', 'Pr 6:5': 'Vytrhni se jak srna z (lovcovy) ruky, a jako ptáče z léčky ptáčníkovy.', 'Pr 6:6': 'Zajdi si k mravenci, lenivý člověče, pozoruj cesty jeho a zmoudři;', 'Pr 6:7': 'ačkoli nemá žádného vládce, dozorce ni poháněče,', 'Pr 6:8': 'připravuje si v létě pokrm, shromažďuje si ve žni potravu.', 'Pr 6:9': 'Dlouho-li, lenivče, budeš spáti, kdy (přece) vstaneš ze svého snění?', 'Pr 6:10': 'Maličko (ještě) podřímeš, maličko pospíš, maličko složíš ruce v lůžku,', 'Pr 6:11': 'i přijde na tebe jako kurýr bída, a nouze jako muž ozbrojený. [Jestli se přičiníš, přijde jak studnice žeň tvá, a bída uteče daleko od tebe.]', 'Pr 6:12': 'Pekelník jest a ničemný člověk (ten, kdo) chodí s ústy lstivými,', 'Pr 6:13': 'mrká očima, mluví nohama, prstem znamení dává,', 'Pr 6:14': 'srdcem zkaženým zlé kuje, ustavičně rozsívá sváry;', 'Pr 6:15': 'jej stihne náhle záhuba zasloužená, mžikem bude rozbit nezhojitelně.', 'Pr 6:16': 'Šest věcí jest, jež nenávidí Hospodin, ano, sedm jich má v ošklivosti":', 'Pr 6:17': 'pyšné oči, lživý jazyk, ruce, krev nevinnou přelévající,', 'Pr 6:18': 'srdce, jež vymýšlí zlé plány, nohy, jež rychle běží za zlým,', 'Pr 6:19': 'svědka lživého, jenž křivě mluví, toho, kdo svár šije mezi bratry.', 'Pr 6:20': 'Zachovej, synu můj, příkazy otce svého, a neopouštěj naučení své matky;', 'Pr 6:21': 'měj je na srdci přivázané vždycky, a otoč si je kolem hrdla svého.', 'Pr 6:22': 'Když někam půjdeš, budou tě provázeti, když budeš spáti, budou tě opatrovat, a když procitneš, budou se baviti s tebou;', 'Pr 6:23': 'jeť příkaz svítilnou, zákon světlem, a cestou k životu kázeňské domluvy', 'Pr 6:24': 'ostříhající tě od zlé ženy, od úlisného jazyka (manželky) jiného.', 'Pr 6:25': 'Ať netouží po její kráse srdce tvoje, a nedej lapiti se jejími víčky.', 'Pr 6:26': 'Neboť nevěstku koupit lze za placku chleba, vdaná však drahý život ulovuje.', 'Pr 6:27': 'Může kdo skrýti oheň do svého klína, aby mu neohořelo roucho?', 'Pr 6:28': 'Či může chodit po řeřavém uhlí, aby si nepopálil nohy?', 'Pr 6:29': 'Tak bude tomu, kdo vejde k ženě bližního; nezůstane bez trestu, kdo se jí dotkne.', 'Pr 6:30': 'Není to veliká vina, krade-li kdo, třebas krade, aby ukojil svou lačnost?', 'Pr 6:31': 'Bude-li dopaden, nahradí sedmeronásobně, ano, dá veškeren majetek svého domu.', 'Pr 6:32': 'Kdo však cizoloží, pozbyl rozumu; jen kdo chce život si zkazit, činí takto.', 'Pr 6:33': 'Rány a hanbu shromažďuje sobě, ostudu jeho nikdo nevyhladí,', 'Pr 6:34': 'neboť zuří manžel rozhněvaný, nebude mít slitování v den pomsty,', 'Pr 6:35': 'výkupným se upokojit nedá, aniž přijme darů sebe větších.', 'Pr 7:1': 'Synu můj, ostříhej mých řečí, a příkazy mé u sebe schovej;', 'Pr 7:2': 'šetři mých přikázání jak života svého, a nauky mé jak zřítelnice oka;', 'Pr 7:3': 'přivaž si ji na své prsty, napiš ji na desky srdce svého;', 'Pr 7:4': 'moudrosti rci: „Sestra má jsi", a opatrnost jmenuj svou přítelkou,', 'Pr 7:5': 'aby tě uchránila cizí ženy, vdané, jež umí slaďounce hovořiti.', 'Pr 7:6': 'Když totiž z okna domu svého skrze mřížku vyhlédl jsem,', 'Pr 7:7': 'viděl jsem nezkušenou mládež, a spatřil jsem hocha bez rozumu.', 'Pr 7:8': 'Ten šel ulicí nedaleko rohu, kráčel cestou vedle jejího domu', 'Pr 7:9': 'v soumraku, když den se k večeru schýlil, když noc nastala a temno.', 'Pr 7:10': 'Hle, tu přichází vstříc žena jemu, necudně oděná, vyšlá na lov duší;', 'Pr 7:11': 'zvášněná, rozpustilá a pobouřená, nohy jí nedaly, by zůstala doma;', 'Pr 7:12': 'hned byla v ulici a hned zase v bráně, za každým rohem stavíc se na číhanou.', 'Pr 7:13': 'I chytla hocha, polibek mu vtiskla, a s tváří nestydatou mu lahodila:', 'Pr 7:14': '„Pokojné oběti jsem zaslíbila, a dnes jsem splnila své sliby;', 'Pr 7:15': 'proto vyšla jsem vstříc tobě, hledat tebe i našla jsem tě.', 'Pr 7:16': 'Popruhy jsem napjala na svém lůžku, vystlala je pestrými koberci z Egypta,', 'Pr 7:17': 'a svou ložnici jsem vykropila myrrhou, aloem a skořicí.', 'Pr 7:18': 'Pojď, a budeme se opíjet láskou, kochejme se ve sladkých líbánkách do rána;', 'Pr 7:19': 'neboť není muže doma, odešel na cestu předalekou,', 'Pr 7:20': 'měšec peněz vzal si s sebou, až bude úplněk, vrátí se domů."', 'Pr 7:21': 'Opletla jej mnohými řečmi, lahodou rtů (svých) přitáhla jej;', 'Pr 7:22': 'hned šel za ní jak býk, jejž na jatky vedou, a jako vilný beran, jenž netuší, hlupák, že do okovů je tažen,', 'Pr 7:23': '(ano, jako jelen běží,) až mu střela pronikne játra; jako pták letí do osidla, nevěda, že jde o jeho život.', 'Pr 7:24': 'Nuže tedy, synu můj, slyš mne, a měj pozorná slova úst mých;', 'Pr 7:25': 'nenech se odloudit na její cesty tvá mysl, hleď, ať se nezatouláš na její stezky;', 'Pr 7:26': 'jeť mnoho zabitých, jež porazila, a silni byli všichni, jež usmrtila;', 'Pr 7:27': 'cesta do pekel jsou její stezky, vedou dolů do komnat smrti.', 'Pr 8:1': 'Neslyšíš, kterak moudrost volá, a opatrnost vydává hlas svůj?', 'Pr 8:2': 'Na nejvyšších místech u cesty, kde se ulice sbíhají, stojí,', 'Pr 8:3': 'u bran, které vedou z města, u vchodu do vrat volá takto:', 'Pr 8:4': '„K vám, ó mužové, hlasitě volám, hlas můj jít chce k synům lidstva.', 'Pr 8:5': 'Nabuďte, nezkušení, rozumu, a kdo jste pošetilí, zmoudřete.', 'Pr 8:6': 'Slyšte, neb věci veliké mluvím, otvírám rty, by hlásaly správnost.', 'Pr 8:7': 'Pravdu mluví hrdlo moje, a rty mé si oškliví vše, co zlé jest.', 'Pr 8:8': 'Poctivé jsou všecky řeči moje, nic v nich křivého ni zkrouceného.', 'Pr 8:9': 'Správné jsou těm, kteří mají rozum, a poctivé těm, kteří poznání došli.', 'Pr 8:10': 'Přijměte kázeň mou spíše nežli stříbro, vědění raději než nejlepší zlato;', 'Pr 8:11': 'jeť moudrost lepší nežli klenoty všecky, žádný skvost se nemůže vyrovnat jí.', 'Pr 8:12': 'Já, moudrost, umím vždy poraditi, účelnou rozvahu mám ve své moci.', 'Pr 8:13': '[Báti se Pána je v nenávisti zlé mít;] hrdost, pýchu, cestu nepravosti, a ústa obojaká mám v ošklivosti.', 'Pr 8:14': 'Mám v své moci všelikou radu a zdatnost, má jest opatrnost, jakož i síla;', 'Pr 8:15': 'já jsem ta, jíž králové (patřičně) kralují, a zákonodárci vykonávají právo;', 'Pr 8:16': 'já jsem ta, jíž knížata (řádně) panují, a vladaři spravedlivě soudí.', 'Pr 8:17': 'Já těm, kteří mne milují, splácím láskou, a kdo mne pilně hledá, nalézá mne.', 'Pr 8:18': 'U mne jest bohatství a sláva, nádherná zámožnost a blahobyt.', 'Pr 8:19': 'Já jsem plod lepší než zlato a drahý kámen, já jsem sklizeň nad nejlepší stříbro.', 'Pr 8:20': 'Cestami práva ubírám se, prostředkem stezek spravedlnosti,', 'Pr 8:21': 'obohacujíc ty, kdož mne milují, a jejich pokladnice naplňujíc.', 'Pr 8:22': 'Pán měl mne na počátku díla svého, prve než byl co učinil, od pradávna.', 'Pr 8:23': 'Od věčnosti ustanovena jsem, od věků, prve nežli země byla.', 'Pr 8:24': 'Před mořem já jsem zrozena již byla; prameny vod se ještě neprýštily,', 'Pr 8:25': 'hory ještě s obrovskou tíží svou nestály, před pahorky já jsem zrozena byla;', 'Pr 8:26': '(Bůh) ještě nebyl učinil zemi, řeky, ani prvopočátky zemského kruhu.', 'Pr 8:27': 'Nebesa když zakládal, byla jsem tam; když dával zákon, by obloha hradila vody,', 'Pr 8:28': 'když vkládal sílu do mračen ve výšinách, vydatnost pramenům vodním když odměřoval', 'Pr 8:29': 'moři když do kruhu hranice vykazoval, zákon když stanovil vodám, by nepřešly meze své, a když odvažoval základy země:', 'Pr 8:30': 's ním jsem byla všecko pořádajíc, kochala jsem se rozkoší den každý, hrála jsem si před ním ustavičně,', 'Pr 8:31': 'hrála jsem si na okruhu zemském, rozkoš majíc v pokolení lidském.', 'Pr 8:32': 'Nyní tedy, děti, poslyšte mne! Blahoslavení, kteří dbají cest mých!', 'Pr 8:33': 'Slyšte poučení a budete moudří; nechtějte jím opovrhovati!', 'Pr 8:34': 'Blaze člověku, který poslouchá mne, který u dveří mých každý den bdí, pozor dává u veřejí bran mých.', 'Pr 8:35': '(Neboť) mne kdo najde, nalezne život, a dojde požehnání od Hospodina,', 'Pr 8:36': 'kdežto kdo se mnou mine, škodí sobě, každý, kdo nenávidí mne, miluje smrt."', 'Pr 9:1': 'Moudrost vystavěla dům sobě, vytesala sedm sloupů,', 'Pr 9:2': 'zbila svůj dobytek, smísila víno, ano, i přistrojila stůl svůj;', 'Pr 9:3': 'poslala služebné své, by volaly s tvrze, s městských hradeb (takto):', 'Pr 9:4': '„Kdo je nezkušený, uchyl se ke mně, kdo nemá moudrosti, toho budu učit.', 'Pr 9:5': 'Pojďte, pojídejte pokrmů mých a pijte víno, které jsem smísila vám!', 'Pr 9:6': 'Zanechte dětinství, abyste byli živi, a chodili po cestách opatrnosti."', 'Pr 9:7': 'Domlouvá-li kdo posměvači, dochází hanby, a kdo kára bezbožného, (dojde) necti.', 'Pr 9:8': 'Nekárej posměvače, sic na tě nevražit bude; pokárej moudrého, i bude tě milovati.', 'Pr 9:9': 'Moudrému dej poučení, i bude moudřejší; pouč spravedlivce, i bude rozumnější.', 'Pr 9:10': 'Počátek moudrosti jest báti se Hospodina, a mít na zřeteli Svatého jest umění.', 'Pr 9:11': 'Neboť Hospodin rozmnoží dny tvoje, přidá (mnoho) k létům života tvého.', 'Pr 9:12': 'Budeš-li moudrý, sám z toho budeš těžit; jestli posměvač, sám budeš za to pykat.', 'Pr 9:13': 'Pošetilost je žena rozpustilá, neumí, leč svůdně lahoditi.', 'Pr 9:14': 'Sedí ve dveřích domu svého, na křesle, na výšině města,', 'Pr 9:15': 'aby zvala kolemjdoucí, kteří chtějí jít svou cestou.', 'Pr 9:16': '„Kdo je nezkušený, uchyl se ke mně, kdo nemá moudrosti, toho budu učit.', 'Pr 9:17': 'Voda kradená je sladší, a chléb schovaný lépe chutná."', 'Pr 9:18': 'Člověk však nezví, že tam jsou mrtví, v hlubinách pekel její hosté.', 'Pr 10:1': 'Přísloví Šalomounova. Syn moudrý činí radost otci (svému), pošetilý však zármutkem jest matce.', 'Pr 10:2': 'Neprospějí poklady bezbožně získané, ale spravedlnost vytrhuje smrti.', 'Pr 10:3': 'Nenechá Hospodin lačněti spravedlivce, a nedá bezbožným dojíti, po čem dychtí.', 'Pr 10:4': 'Na mizinu přivádí ruka líná, ruka však přičinlivých obohacuje. [Kdo se spoléhá na lži, ten pase větry; člověk takový létavé ptáky honí.]', 'Pr 10:5': 'Kdo ve žni shromažďuje, jest syn moudrý, ale kdo v létě chrápe, jest syn nectný.', 'Pr 10:6': 'Požehnání Páně je nad hlavou spravedlivce, ale tvář bezbožných halí se v (následky) nepravosti.', 'Pr 10:7': 'Památce spravedlivého žehnáno bude, ale jméno bezbožných shnije (s nimi).', 'Pr 10:8': 'Kdo je moudré mysli, přijímá příkazy, ale bláhový bit bývá rty (svými).', 'Pr 10:9': 'Kdo jde poctivě svou cestou, jde jistě, kdo však zabočí stranou, prozrazen bude.', 'Pr 10:10': 'Kdo mrká okem, působí bolest, a bláhový rty (svými) bývá mrskán.', 'Pr 10:11': 'Zdroj života jsou spravedlivcova ústa, ústa však bezbožných skrývají nepravost.', 'Pr 10:12': 'Nenávist vzbuzuje spory a hádky, všecky však chyby přikrývá láska.', 'Pr 10:13': 'Ve rtech moudrého nalézá se moudrost, hůl však na hřbetě pošetilého.', 'Pr 10:14': 'Moudří umějí ukrýti, co vědí, ústa však bláhová jsou – blízká hanba.', 'Pr 10:15': 'Statek bohatého jest pevnost jeho, zkáza pak chudých jest chudoba jejich.', 'Pr 10:16': 'Výdělek spravedlivého přispívá k životu, zisk však bezbožného k trestu.', 'Pr 10:17': 'Cestou k životu jde, kdo dbá kázně, ale kdo domluvy zanedbává, bloudí.', 'Pr 10:18': 'Nenávist ukrývají ústa lživá, a kdo roznáší klepy, nemoudrý jest.', 'Pr 10:19': 'Mnoho mluvení nebývá bez hříchu; proto, kdo zdržuje rty své, je rozumný.', 'Pr 10:20': 'Stříbro ryzí jest jazyk spravedlivcův, ale srdce bezbožných nestojí za nic.', 'Pr 10:21': 'Rty spravedlivého vyučují mnohé, pošetilci však nerozumem hynou."', 'Pr 10:22': 'Požehnání Páně, to činí boháče, aniž se k nim přidruží utrpení.', 'Pr 10:23': 'Žert je bláznu páchat nešlechetnost, věc však závažná je to muži moudrému.', 'Pr 10:24': 'Čeho se bojí bezbožný, přijde na něj, čeho si přejí zbožní, bude jim dáno.', 'Pr 10:25': 'Jak se strhne bouře, veta je po bezbožném, spravedlivý je však jako základ věčný.', 'Pr 10:26': 'Čím jest ocet zubům a dým očím, tím jest lenivý těm, kteří poslali ho.', 'Pr 10:27': 'Bázeň Hospodinova přidává života, léta však bezbožných bývají krátká.', 'Pr 10:28': 'Z toho, nač těší se zbožní, budou mít radost, z naděje však bezbožných nebude nic.', 'Pr 10:29': 'Hradbou jest poctivci prozřetelnost Páně, ale postrachem těm, kteří činí zlé.', 'Pr 10:30': 'Spravedlivý na věky se nepohne, avšak bezbožní nebudou bydliti v zemi.', 'Pr 10:31': 'Ústa zbožného vydávají moudrost, jazyk (však) převrácený vyhlazen bude.', 'Pr 10:32': 'Rty spravedlivého umějí mluvit libě, ústa bezbožníků převráceně.', 'Pr 11:1': 'Váha falešná ohavnost jest Pánu, ale závaží pravé jest záliba jeho.', 'Pr 11:2': 'Kde pýcha, tam také zahanbení, ale kde pokora, tam moudrost.', 'Pr 11:3': 'Poctivost spravedlivých jest jim vůdcem, ale zvrácenost zvrhlých jest jim škůdcem.', 'Pr 11:4': 'Neprospěje bohatství v den pomsty, spravedlnost však od smrti vysvobodí.', 'Pr 11:5': 'Spravedlnost poctivcova rovná mu cestu, ale pro bezbožnost svoji padá bezbožný.', 'Pr 11:6': 'Spravedlnost lidí přímých je vysvobodí, ale ve svých vášních budou lapeni zvrhlí.', 'Pr 11:7': 'Když umře bezbožný, nemá již naděje žádné, po čem baží hrabiví, po tom je veta.', 'Pr 11:8': 'Spravedlivec z tísně vytržen bývá, na jeho pak místo přichází bezbožný.', 'Pr 11:9': 'Pokrytec ústy oklamává bližního svého, spravedlivé však vytrhne jejich obezřelost.', 'Pr 11:10': 'Ze štěstí spravedlivých se veselí město, a když hynou bezbožní, bývá jásot.', 'Pr 11:11': 'Žehnání zbožných vysoko staví město, ale ústa bezbožných je boří.', 'Pr 11:12': 'Pohrdá svým bližním, kdo nemá rozum, ale člověk moudrý mlčí.', 'Pr 11:13': 'Utrhač obchází a tajnosti vyzrazuje, spolehlivý však tají, co mu přítel byl svěřil.', 'Pr 11:14': 'Kde není (moudrý) vladař, národ klesá, ale blaho tam, kde je hojnost rady.', 'Pr 11:15': 'Pykává, kdo zaručil se za jiného, kdo však se vystříhá (těch) léček, bezpečen bude.', 'Pr 11:16': 'Žena krásná dochází slávy, a siláci nabývají bohatství.', 'Pr 11:17': 'Dobře činí sám sobě milosrdný, ukrutný pak do svého masa řeže.', 'Pr 11:18': 'Bezbožný co vydělá, je vratké, kdo však rozsívá spravedlnost, mzdu stálou má.', 'Pr 11:19': 'Spravedlivý připravuje si život, ale kdo se honí za zlým, smrt.', 'Pr 11:20': 'Ohavou jest Hospodinu srdce zvrhlé, ale zálibu má v těch, kteří poctivě chodí.', 'Pr 11:21': 'Možno ručit, že neujde trestu zlý, plémě však spravedlivých vyhne se mu.', 'Pr 11:22': 'Kroužek zlatý ve chřípích svině žena sličná, ale nemravná.', 'Pr 11:23': 'Spravedlivé čeká toliko blaho, bezbožné však očekává hněv.', 'Pr 11:24': 'Jedni dávají ze svého a přece bohatnou, jiní berou z cizího, a mají bídu vždy.', 'Pr 11:25': 'Duše štědrá dojde požehnání, a kdo občerstvuje, občerstvení.', 'Pr 11:26': 'Kdo skrývá obilí, na toho svolává lid kletbu, požehnání však na hlavu toho, kdo prodává je.', 'Pr 11:27': 'Dobře jest záhy vstávati tomu, kdo mravnosti dbá, kdo však se žene za zlým, umačkán od něho bude.', 'Pr 11:28': 'Kdo se spoléhá na své bohatství, padne, zbožní však jako list zelený rozplodí se.', 'Pr 11:29': 'Kdo svůj dům zanedbá, bude vládnouti větry, a kdo je bláhový, sloužit moudrému bude.', 'Pr 11:30': 'Zbožný vydává plody jako strom života, pečuje o žití jiných ten, kdo jest moudrý.', 'Pr 11:31': 'Dochází-li zbožný na zemi odplaty, čím více bezbožný a hříšník!', 'Pr 12:1': 'Člověk, který miluje kázeň, miluje moudrost, kdo však nenávidí domluvu, nemoudrý jest.', 'Pr 12:2': 'Kdo je dobrý, dojde milosti od Hospodina, ale člověk záludných úmyslů odsouzení.', 'Pr 12:3': 'Neupevní se člověk bezbožností, ale kořen zbožných nepohne se.', 'Pr 12:4': 'Žena zdatná jest koruna muže svého, ale (jak) hnis v jeho kostech hanebnice.', 'Pr 12:5': 'Myšlení zbožných – právo a spravedlnost, ale záměry bezbožných – úskoky jsou.', 'Pr 12:6': 'Slova bezbožných činí úklady lidem, ústa však spravedlivých je vytrhují.', 'Pr 12:7': 'Jak je bezbožník vyvrácen, veta je po něm; ale dům spravedlivých trvati bude.', 'Pr 12:8': 'Podle toho, co věděl, bude každý slaven; kdo však se minul s rozumem – opovržen.', 'Pr 12:9': 'Lépe jest nízkému, který sám sobě stačí, než hrdopýškovi, jenž nemá chleba.', 'Pr 12:10': 'Ví zbožný o potřebách dobytka svého, ale srdce bezbožných ukrutné jest.', 'Pr 12:11': 'Kdo svou zemi vzdělává, má mnoho chleba, kdo však se za nicotou honí, je blázen, [Koho těší u vína vysedávat, zanechává ve svém bydlišti hanbu.]', 'Pr 12:12': 'Bezbožník přeje si, zlí aby prospívali, ale kořen zbožných bude růsti.', 'Pr 12:13': 'Pro hříchy rtů se blíží na zlého zkáza, ale spravedlivý z tísně vyjde.', 'Pr 12:14': 'Z ovoce úst svých každý nasycen bude blahem a podle skutků rukou svých odplaty dojde.', 'Pr 12:15': 'Blázen pokládá za přímou svou cestu, ale kdo je moudrý, slyší rady.', 'Pr 12:16': 'Blázen ihned ukazuje hněv svůj, ale kdo je chytrý, tají křivdu.', 'Pr 12:17': 'Svědek pravdy jeví spravedlnost, ale kdo lže, je svědek záludný.', 'Pr 12:18': 'Leckdo slíbí, a svědomí mečem ho bodá, ale jazyk moudrých je zdraví.', 'Pr 12:19': 'Rty, jež pravdu mluví, trvají věčně, ale chvilku toliko jazyk lživý.', 'Pr 12:20': 'Zklamání bývá v srdci zlomyslných, ale za tím, kdo jiným přeje, jde radost.', 'Pr 12:21': 'Nezarmoutí zbožného nehoda žádná, ale bezbožní budou mít neštěstí plno.', 'Pr 12:22': 'Ohavností Pánu jsou rty lživé, ale ti, kdo činí poctivě, líbí se jemu.', 'Pr 12:23': 'Člověk opatrný tají, co ví, srdce však nemoudrých vykřikuje hloupost.', 'Pr 12:24': 'Ruka přičinlivých stává se paní, lenivá však robotnicí.', 'Pr 12:25': 'Truchlivost v srdci muže snižuje ho, ale řeč laskavá ho rozveselí.', 'Pr 12:26': 'Kdo nedbá škody (své) pro přítele, je poctivec, a cesta bezbožníků zklamává je.', 'Pr 12:27': 'Nenajde člověk lenivý žádného zisku, statek však pilného vyváží (jen) zlato.', 'Pr 12:28': 'Na stezce spravedlnosti je život, ale cesta bludná vede k smrti.', 'Pr 13:1': 'Syn moudrý přijímá otcovu kázeň; ale posměvač domluvy nedbá.', 'Pr 13:2': 'Z ovoce úst svých člověk nasycen bývá blahem; ale touha zvrhlých – bezbožnost jest.', 'Pr 13:3': 'Kdo hlídá ústa svá, ostříhá života svého; prostořeký však pocítí, co zlé jest.', 'Pr 13:4': 'Chce a nechce se člověku lenivému, ale touha pilných splněna bude.', 'Pr 13:5': 'Nepoctivost v ošklivosti má spravedlivec; bezbožný pak hanobí – na svou hanbu.', 'Pr 13:6': 'Spravedlnost ostříhá cesty nevinného; ale neznabožství hříšníka podvrací.', 'Pr 13:7': '(Mnohý) zdá se být boháčem, a nic nemá; jiný pak zdánlivě chudý má veliké jmění.', 'Pr 13:8': 'Vykoupí, člověku život bohatství jeho; ale chuďas domluvy nedbá.', 'Pr 13:9': 'Světlo spravedlivých oblažuje: ale lampa bezbožných hasne.', 'Pr 13:10': 'Mezi pyšnými ustavičně jsou sváry; ale rozvážní spravují se moudrostí.', 'Pr 13:11': 'Statek spěšně nahrabaný se scvrká; který však po špetkách se hromadí, roste.', 'Pr 13:12': 'Naděje, která prodlévá, mučí duši; ale strom života je splněná žádost.', 'Pr 13:13': 'Kdo slovem (dobrým) pohrdá, sám sebe zavazuje; ale kdo váží si příkazu, v pokoji žíti bude. [Duše neupřímné bloudí v nepravostech; zbožní však mají soustrast a slitování.]', 'Pr 13:14': 'Nauka mudrcova je zdroj života, takže vyhne se osidlům smrti.', 'Pr 13:15': 'Dobré vědomosti získávají přízeň; na cestě odpadlíků je (však) propast.', 'Pr 13:16': 'Opatrný všecko rozvážně činí; blázen však roztahuje se s hloupostí (svou).', 'Pr 13:17': 'Posel bohaprázdný uvádí ve zlé; posel však spravedlivý je štěstí.', 'Pr 13:18': 'Chudoba s hanbou (potká) toho, kdo nedbá kázně; ale kdo přijímá pokárání vážnosti dojde.', 'Pr 13:19': 'Žádost, splní-li se, libost působí v duši; blázni (však) štítí se vystříhat se zlého.', 'Pr 13:20': 'S moudrými kdo chodí, moudrý bude; (ale) přítel bláznů bude jak oni.', 'Pr 13:21': 'Neznabohy neštěstí stíhá, zbožní však odměny docházejí.', 'Pr 13:22': 'Dobrý zůstaví po sobě dědice, syny a vnuky; i statek hříšníkův uschován je spravedlivému.', 'Pr 13:23': 'Obilí hojnost je na nově zoraných rolích otců, jiným však bývá sváženo, kde není spravedlnosti.', 'Pr 13:24': 'Kdo šetří metly, nenávidí syna svého; ale kdo ho miluje, záhy jej kárá.', 'Pr 13:25': 'Zbožný může do syta se najíst, ale žaludek bezbožných zůstává lačný.', 'Pr 14:1': 'Žena, která je moudrá, staví dům svůj; nemoudrá vystavěný již sama boří.', 'Pr 14:2': 'Kdo chodí přímou stezkou, bojí se Boha; kdo však jde cestou nečestnou, pohrdá jím.', 'Pr 14:3': 'V ústech blázna je metla na jeho pýchu; ale rty moudrých jsou ochranou jim.', 'Pr 14:4': 'Kde není tažného dobytka, prázdné bývají sýpky; kde však je množství osení, zřejmá tam síla tahounů.', 'Pr 14:5': 'Svědek pravdomluvný nelže; svědek však křivý lež vydychuje.', 'Pr 14:6': 'Hledá (sice) posměvač moudrost, však marně; (ale) moudří snadno najdou, co rozum jest.', 'Pr 14:7': 'Přistup k muži bláhovému (a mluv s ním), zná-li, co jsou rty obezřelé.', 'Pr 14:8': 'Moudrost rozumného jest na cestu pozor dávat; ale nemoudrost bláhových je bludná.', 'Pr 14:9': 'Člověk nemoudrý dělá si pošklebky z hříchu; mezi zbožnými je však blahovůle.', 'Pr 14:10': 'V srdci, jež pamatuje, jak cítilo hořkost, k radosti se nepřidruží pýcha.', 'Pr 14:11': 'Domy bezbožných bývají vyhlazeny, ale stany spravedlivců rostou.', 'Pr 14:12': 'Leckdy zdá se člověku cesta být správná, ale konec konců ke smrti vede.', 'Pr 14:13': 'I když se směje, mívá člověk bolest; a po radosti naposled bývá žalost.', 'Pr 14:14': 'Mravy svými nasycen bude blázen, ale též" skutky svými člověk dobrý.', 'Pr 14:15': 'Prostomyslný věří každému slovu, zkušený (však) pozor má na své kroky. [Člověku lstivému dobře se nikterak nepovede, činy však služebníka moudrého budou se dařit; cesta, kterou půjde, bude rovná.]', 'Pr 14:16': 'Moudrý úzkostně se vystříhá zlého, (ale) blázen klidně do něho skáče.', 'Pr 14:17': 'Člověk prchlý hlouposti dělá, a ošemetník je v nenávisti.', 'Pr 14:18': 'Prostomyslní osvojují si pošetilost, chytří však dočekávají se učenosti.', 'Pr 14:19': 'Budou ležeti zlí před dobrými, a bezbožní přede dveřmi spravedlivých.', 'Pr 14:20': 'I svému druhu chudý odporný bývá, ale boháči mnoho mají přátel.', 'Pr 14:21': 'Kdo svým bližním opovrhuje, hřeší; ale kdo soucit má s chudým, blažen bude. [Kdo doufá v Pána, miluje milosrdenství.]', 'Pr 14:22': 'Bloudí, kteří se dopouštějí zlého; láska a věrnost (však) připravuje si blaho.', 'Pr 14:23': 'Každá práce odměněna bude hojně, ale kde mnoho slov, tam často bývá nouze.', 'Pr 14:24': 'Koruna lidí moudrých je bohatství jejich; (ale) šílenství jest nerozum hloupých.', 'Pr 14:25': 'Zachraňuje život svědek věrný; ale křivý vydychuje lži.', 'Pr 14:26': 'Kdo se bojí Pána, má silnou naději, a jeho děti mají kam utéci se.', 'Pr 14:27': 'Bázeň Páně pramen života jest, odvracujeť smrtonosnou zkázu.', 'Pr 14:28': 'Množství obyvatelstva – králova chlouba; málo však lidu vladařova zhouba.', 'Pr 14:29': 'Trpělivý ovládá se velikou moudrostí; prchlý však ukazuje velikost bláznovství svého.', 'Pr 14:30': 'Život těla je srdce zdravé; kostižer (však) náruživost.', 'Pr 14:31': 'Nuzáka kdo utiskuje, tupí jeho Tvůrce; ale ctí jej, kdo se slitovává nad chuďasem.', 'Pr 14:32': 'Pro svou zlobu bezbožník vezme za své; zbožný však naději má ve své smrti.', 'Pr 14:33': 'V srdci rozvážného odpočívá moudrost, a všecky nezkušené vyučuje.', 'Pr 14:34': 'Spravedlnost vyvyšuje národ, ale ubohým lid činí hříchy.', 'Pr 14:35': 'Příjemný je králi služebník rozumný, ničemný (však) hněv jeho cítit bude.', 'Pr 15:1': 'Odpověď vlídná krotí hněv; (ale) řeč tvrdá budí vztek.', 'Pr 15:2': 'Jazyk moudrý vědění čest činí; ústa (však) pošetilých bláznovství chrlí.', 'Pr 15:3': 'Na každém místě Hospodin má oči, (které) hledí na dobré i na zlé.', 'Pr 15:4': 'Jazyk pokojný strom života jest; nezřízený však poraňuje duši.', 'Pr 15:5': 'Blázen směje se kázni otce svého; kdo však jde za právem, jest miláček jeho. [Kde hojná spravedlnost, tam (také) největší síla; záměry bezbožných však z kořene vyrvány budou.]', 'Pr 15:6': 'V domě zbožného je mnoho blahobytu; ale zisk bezbožného zděšení bývá.', 'Pr 15:7': 'Ústa moudrých vědění rozsívají; srdce (však) bláznů není podobno jim.', 'Pr 15:8': 'Oběti bezbožných odporné jsou Pánu, (ale) modlitby spravedlivých libé.', 'Pr 15:9': 'Ohavná Pánu je cesta bezbožného; kdo však jde za právem, jest miláček Jeho.', 'Pr 15:10': 'Tvrdá důtka tomu, kdo opouští cestu života; kdo má domluvu v nenávisti, zhyne.', 'Pr 15:11': 'V peklích, v místě zkázy oči má Hospodin; čím více v srdcích smrtelníků.', 'Pr 15:12': 'Posměvač nemá rád toho, jenž ho kárá; (proto) chodit k moudrým nechce se mu.', 'Pr 15:13': 'Srdce radostné vyjasňuje líce; duše-li truchlí, sklíčená jest mysl.', 'Pr 15:14': 'Srdce moudrého vyhledává vědění; ústa však bláznů si libují v nerozumu.', 'Pr 15:15': 'Veškeré dni chuďasovy zlé jsou; klidná (však) mysl – takořka stálé body.', 'Pr 15:16': 'Lépe mít málo a báti se Hospodina, než mnoho pokladů – a ne spokojenosti.', 'Pr 15:17': 'Lépe jest pozvánu býti na zelí s láskou, nežli na krmné tele s nenávistí.', 'Pr 15:18': 'Člověk popudlivý sváry budí, (ale) trpělivý vzbuzené krotí.', 'Pr 15:19': 'Cesta lenivých je takřka zatarasena trním, (ale) cesta spravedlivých překážek nemá.', 'Pr 15:20': 'Syn moudrý radost činí otci, člověk však blázen pohrdá matkou.', 'Pr 15:21': 'Z bláznovství má radost člověk blázen; ale muž opatrný jde přímo svou cestou.', 'Pr 15:22': 'Bez porady v nic se rozplynou plány; kde však jest mnoho rádců, tam se daří.', 'Pr 15:23': 'Radost mívá člověk z výpovědi úst svých; a slovo ve vhodné chvíli jest velmi užitečné.', 'Pr 15:24': 'Stezka života vzhůru (kyne) vzdělanému, aby zůstal daleko pekel tam dole.', 'Pr 15:25': 'Dům lidí zpupných Hospodin zboří, a upevní meze vdovina pole.', 'Pr 15:26': 'Ohavností jsou Hospodinu záměry zlé; čisté však přání [je krásné a] Pán [je] splní.', 'Pr 15:27': 'Boří svůj dům, kdo se žene za lakotou; ale kdo nenávidí úplatky, živ bude. Láskou a věrností smývají se hříchy; a bázní Páně se vzdaluje každý zlého.', 'Pr 15:28': 'Mysl zbožného přemýšlí, má-li odpovědět; (ale) ústa bezbožných zlé (řeči) chrlí.', 'Pr 15:29': 'Daleko jest Hospodin od bezbožných; ale modlitby spravedlivých vyslýchá.', 'Pr 15:30': 'Oko jasné rozveseluje duši; (a) dobrá novina občerstvuje tělo.', 'Pr 15:31': 'Ucho, jež spasitelnou domluvu přijme, mezi moudrými bude bydlit.', 'Pr 15:32': 'Kázeň kdo zamítá, pohrdá svým životem; ale kdo přijímá domluvu, nabývá moudrosti.', 'Pr 15:33': 'Bázeň Páně je kázeň moudrosti, a slávu předchází ponížení.', 'Pr 16:1': 'Člověkovo dílo jest uvažovati v duchu; ale Hospodin slova na jazyk dává.', 'Pr 16:2': 'Všecky cesty člověka čisté jsou očím jeho; (ale) Hospodin jest, jenž váží duchy.', 'Pr 16:3': 'Vyjev Hospodinu skutky svoje, a tvé plány se ti zdaří.', 'Pr 16:4': 'Všecko k účelu svému učinil Hospodin; též i bezbožného ke dni zlému.', 'Pr 16:5': 'Ohavností jest Pánu každý zpupník; možno ručit za to, že neujde trestu. [Počátek cesty dobré je činiti spravedlnost; to Bohu milejší než oběti přinášeti.]', 'Pr 16:6': 'Láskou a věrností nepravost se smývá; a bázní Páně se vzdaluje člověk zlého.', 'Pr 16:7': 'Líbí-li se Hospodinu něčí cesty, i jeho nepřátele obrátí ku pokoji.', 'Pr 16:8': 'Lépe mít maličko, ale spravedlivě, než velké příjmy, ale nepoctivě.', 'Pr 16:9': 'Mysl člověka přemýšlí o své cestě, Hospodin však spravuje kroky jeho.', 'Pr 16:10': 'Výpověď Boží jest na králových rtech; nepobloudí v soudu jeho ústa.', 'Pr 16:11': 'Váha a misky její jsou řízením Páně; jeho dílo jsou také závaží všecka.', 'Pr 16:12': 'Štítí se králové činit co bezbožného; utvrzujeť spravedlnost trůny.', 'Pr 16:13': 'Zálibu má král ve rtech spravedlivých; a kdo upřímně mluví, toho miluje.', 'Pr 16:14': 'Králův hněv bývá posel smrti; ale muž moudrý ukrotí jej.', 'Pr 16:15': 'V jasné tváři králově jest život; a jeho přízeň jest jako déšť z jara.', 'Pr 16:16': 'Získávej si moudrost, neb lepší jest nežli zlato; a nabuď opatrnosti, jeť nad stříbro drahá.', 'Pr 16:17': 'Cesta zbožných daleko je zlého; život svůj chrání, kdo se drží své cesty.', 'Pr 16:18': 'Pohromu předcházívá pýcha, a před pádem bývá duše zpupná.', 'Pr 16:19': 'Lépe ponižovati se s poníženými, nežli děliti se o kořist se zpupnými.', 'Pr 16:20': 'Kdo se dá poučit (Božím) slovem, najde štěstí; a blaze tomu, kdo důvěřuje v Hospodina.', 'Pr 16:21': 'Kdo jest rozumné mysli, bude prohlášen za mudrce, a kdo umí sladce mluvit, bude míti úspěch.', 'Pr 16:22': 'Studnicí života jest vědění tomu, kdo má je; (ale) trestem bláznů jest pošetilost.', 'Pr 16:23': 'Srdce moudrého dává rozum do úst jeho, a rtům jeho přidává účinnosti.', 'Pr 16:24': 'Čistý med jsou slova přívětivá; sladká duši a zdravá tělu.', 'Pr 16:25': 'Je cesta, která zdá se člověku správná, ale konec její ke smrti vede.', 'Pr 16:26': 'Pracujícího hlad pracuje pro něho, neboť pohání ho jeho ústa.', 'Pr 16:27': 'Člověk pekelník osnuje úskočné plány, a má na rtech oheň zžírající.', 'Pr 16:28': 'Člověk zvrhlý vzbuzuje sváry, a donášeč odráží si přátele.', 'Pr 16:29': 'Muž nepravý přeluzuje přítele svého, a vede ho po nedobré cestě.', 'Pr 16:30': 'Když někdo klopí oči, úskoky smýšlí a rty křiví, když si plány zlé již smyslil.', 'Pr 16:31': 'Koruna důstojnosti šediny jsou; cestou spravedlnosti lze jich dojít.', 'Pr 16:32': 'Lépe je být trpělivým nežli obrem; lépe ovládati sebe než dobýti města.', 'Pr 16:33': 'Losy bývají za ňadra metány, ale Hospodin je řídí.', 'Pr 17:1': 'Lepší kus suchého chleba a k němu pokoj, než plný dům kvasů obětních a při nich sváry.', 'Pr 17:2': 'Služebník moudrý ovládne (pánovy) zpozdilé syny, a s nimi bude se dělit o dědictví.', 'Pr 17:3': 'Oheň zkouší stříbro, pec zlato, a srdce (lidí) zkouší Hospodin.', 'Pr 17:4': 'Zlý (rád) poslouchá jazyk nešlechetný, a lstivec popřává sluchu rtům lživým.', 'Pr 17:5': 'Nuzákem kdo pohrdá, tupí jeho Tvůrce; a kdo se raduje z pádu jiného, nebude bez pomsty.', 'Pr 17:6': 'Koruna starců (jsou) synové synů, a sláva synů – otcové jejich.', 'Pr 17:7': 'Nesluší hloupému vybraná slova; (tím méně) velmoži ústa lživá.', 'Pr 17:8': 'Kámen vzácný je to, nač se kdo těší; ať jde kam jde, vše činí opatrně.', 'Pr 17:9': 'Kdo tají provinění, pečuje o přátelství; kdo (však) dál je vypravuje, druha si odráží.', 'Pr 17:10': 'Více prospívá domluva u moudrého, nežli sto ran u pošetilého.', 'Pr 17:11': 'Zlý vždy snaží se jen odpírati; i bude posel krutý na něho poslán.', 'Pr 17:12': 'Lépe potkat medvědici, jíž vzali mladé, nežli blázna, který si zakládá na své hlouposti.', 'Pr 17:13': 'Zlým kdo odplacuje dobré, nehne se neštěstí z jeho domu.', 'Pr 17:14': 'Trhá vodě hráz, kdo počíná sváry; prve než vzplane pohádka, dlužno jí nechat.', 'Pr 17:15': 'Soudce, jenž osvobodí bezbožného; i ten, který odsoudí spravedlivce – ohavou je před Bohem ten i onen.', 'Pr 17:16': 'Co je plátno bláznu bohatství míti, když si moudrosti koupiti nemůže? [Kdo svůj dům do výšky žene, chce, by se zřítil; a kdo štítí se učit, v neštěstí padne.]', 'Pr 17:17': 'Každého času miluje pravý přítel; zdali však bratrem je, v neštěstí se pozná.', 'Pr 17:18': 'Pošetilý je, kdo dává ruku, kdo se zaručuje za svého druha.', 'Pr 17:19': 'Kdo myslí na rozbroje, miluje hříchy; kdo staví vysoká vrata, chce, aby spadla.', 'Pr 17:20': 'Kdo má zvrhlé srdce, dobrého nic nedosáhne; a kdo má zvrhlý jazyk, padat bude ve zlé.', 'Pr 17:21': 'Pošetilec rodí se ke své hanbě; aniž může mít otec radost z blázna.', 'Pr 17:22': 'Mysl veselá činí, že člověk kvete; (ale) duch smutný vysušuje kosti.', 'Pr 17:23': 'Dary z klína bezbožný bere, aby převrátil cesty práva.', 'Pr 17:24': 'Na líci opatrného září moudrost; oči (však) bláznů (těkají) v končinách země.', 'Pr 17:25': 'Ke hněvu je bláznivý syn otci, a k žalosti matce, která ho porodila.', 'Pr 17:26': 'Není dobře pokutovat spravedlivce, také ne soudce bít, který soudí podle práva.', 'Pr 17:27': 'Kdo umí za zuby držet, jest učený a opatrný, a ducha, který umí vážit, má člověk vyškolený.', 'Pr 17:28': 'I blázen, bude-li mlčet, za moudrého jmín bude; a své rty-li stiskne, za opatrného.', 'Pr 18:1': 'Záminky hledá, kdo chce se odloučit od přítele; hned najde, co by na něm mohl pokárati.', 'Pr 18:2': 'Nepřijímá blázen řečí moudrých, leč bys mluvil mu o tom, co má v srdci.', 'Pr 18:3': 'Bezbožný, když přijde do hlubin hříchů, pohrdá (vším); ale v patách jde za ním ostuda a hanba.', 'Pr 18:4': 'Voda hluboká slova z úst (mnohého) člověka; potok rozvodněný, studnice moudrosti.', 'Pr 18:5': 'Není dobře straniti bezbožnému, a tak se odchýlit od. soudu spravedlivého.', 'Pr 18:6': 'Ústa bláznova splétají sváry, a rty mu volají, že chce řezu.', 'Pr 18:7': 'Ústa bláznova – zkáza jeho; rty jeho – osidlo života jeho.', 'Pr 18:8': 'Slova ramenářova zdají se sladká; vnikají až do nejhlubších útrob. [Lenivého poráží hrůza (před prací): duše však zženštilých lačněti budou.]', 'Pr 18:9': 'Změkčilý a lenivý ve své práci – bratr je toho, jenž majetek promrhává.', 'Pr 18:10': 'Velepevná věž je jméno Hospodinovo; k němu se utíká spravedlivý, i povýšen bývá.', 'Pr 18:11': 'Statek bohatého jest pevnost jeho; jako zeď vysoká, která jej ohrazuje.', 'Pr 18:12': 'Před pádem srdce lidské se povyšuje; ale před slávou se ponižuje.', 'Pr 18:13': 'Ten, kdo prve odpovídá, nežli vyslechne, ukazuje, že je blázen a hanby hoden.', 'Pr 18:14': 'Mužná mysl snáší svoji nemoc; ale skleslou mysl kdo může snésti?', 'Pr 18:15': 'Mysl rozumného nabývá vědy, a ucho moudrých hledá poučení.', 'Pr 18:16': 'Dary člověku klestí cestu, a přístup k velmožům zjednávají.', 'Pr 18:17': 'Pravdu má, kdo první přijde a žaluje ve svém sporu, pokud nepřijde druhý a jemu neodpírá.', 'Pr 18:18': 'Rozepře potlačuje los; také velmože rozsuzuje.', 'Pr 18:19': 'Bratr, kterému bratr pomáhá, jest jako pevnost; ale spory jejich jsou jako závory k městům.', 'Pr 18:20': 'Ovoce úst člověkových plno bude jeho nitro; co se urodí na rtech jeho, bude ho nasycovat.', 'Pr 18:21': 'Smrt a život ve své moci má jazyk; kdo ho rád užívá, jíst bude ovoce jeho.', 'Pr 18:22': 'Kdo našel dobrou ženu, našel štěstí; došel potěšení od Hospodina. [Ženu dobrou kdo vyhání, vyhání štěstí; kdo však zalétnou drží, je blázen a bezbožník.]', 'Pr 18:23': 'Prosebně žebroní člověk chudý; ale boháč má odpověď tvrdou.', 'Pr 18:24': 'Některý přítel bývá jen pro společnost; (jiný však) přilne více nežli bratr.', 'Pr 19:1': 'Lepší je chudý, který žije v prostotě své, nežli boháč úskočný, který rozumu nemá.', 'Pr 19:2': 'Kde není rozvaha mysli, tam není blaho; a kdo kvapem se rozbíhá, klopýtá.', 'Pr 19:3': 'Nerozumnost podráží člověku nohy; ale proti Bohu vře jeho srdce.', 'Pr 19:4': 'Bohatství získává mnoho nových přátel; chudého však i ti, které měl, se spouští.', 'Pr 19:5': 'Svědek falešný neujde trestu; a kdo lež mluví, neuteče.', 'Pr 19:6': 'Mnozí koří se osobě velmožově; a jsou přáteli tomu, kdo dary dává.', 'Pr 19:7': 'Bratři člověka chudého mají ho v nenávisti; tím spíše přátelé jeho vzdalují se od něho.', 'Pr 19:8': '[Kdo jen slova hledá, nebude nic míti;] kdo [však] si zjednává rozum, miluje svůj život, a kdo si zachová opatrnost, najde štěstí.', 'Pr 19:9': 'Svědek falešný neujde trestu; a kdo lživě mluví, zahyne.', 'Pr 19:10': 'Nesluší se, aby blázen měl blahobyt; ani by služebník panoval nad knížaty.', 'Pr 19:11': 'Rozumnost muže po shovívavosti poznáš; a čest jeho jest chyby promíjeti.', 'Pr 19:12': 'Jako řvaní lvovo jest hněv králův; ale jako rosa na zeleň vlídnost jeho.', 'Pr 19:13': 'Bolest otcova – syn pošetilý; a strop, jenž mokvá stále – svárlivá žena.', 'Pr 19:14': 'Dům a majetek dědictvím po rodičích bývá; ale jen Hospodin dává manželku opatrnou.', 'Pr 19:15': 'Lenivost uvádí v tvrdý spánek; a člověk liknavý musí lačnět.', 'Pr 19:16': 'Kdo dbá přikázání, dbá svého života; kdo pak cesty své nedbá, zemře.', 'Pr 19:17': 'Půjčuje Hospodinu, kdo se nad chudým smilovává; a on jemu (co půjčeno) zase vrátí.', 'Pr 19:18': 'Tresci syna svého, dokud můžeš mít naději; abys ho zabil, k tomu se nepropůjčuj.', 'Pr 19:19': 'Kdo jest netrpělivý, ať okusí trestu; kdo ho z něho vytrhne, uloží mu větší.', 'Pr 19:20': 'Poslouchej rady, a přijímej kázeň, abys na konec byl moudrý.', 'Pr 19:21': 'Mnoho je myšlení v srdci člověkově; ale vůle Hospodinova trvá.', 'Pr 19:22': 'Člověk potřebný jest milosrdný; a lepší chudý nežli podvodník.', 'Pr 19:23': 'Bázeň Hospodina vede člověka k životu; bude mít blahobyt, aniž ho neštěstí potká.', 'Pr 19:24': 'Lenoch schovává svou ruku pod paždí; ani k ústům svým ji nevztáhne.', 'Pr 19:25': 'Je-li posměvač bit, zmoudří nezkušený; domluvíš-li pak moudrému, dá se poučit.', 'Pr 19:26': 'Otce kdo sužuje a vyhání matku, hanebník a nešťastník jest.', 'Pr 19:27': 'Nepřestávej, synu, poslouchat naučení, abys nebyl neznalý rozumných zásad.', 'Pr 19:28': 'Svědek pekelník posmívá se právu; a ústa bezbožných polykají nepravost.', 'Pr 19:29': 'Připraveny jsou posměvačům soudy; a metly na záda pošetilých.', 'Pr 20:1': 'Bujná věc jest víno a bouřlivá opojení; kdokoli si libuje v nich, nebývá moudrý.', 'Pr 20:2': 'Jako řev lví, tak (děsí) zuřící král; kdo ho popouzí, hřeší sám proti sobě.', 'Pr 20:3': 'Čest jo to člověku, když se varuje svárů; ale každý blázen splétá hádky.', 'Pr 20:4': 'Na podzim nechtělo se lenochu orat; i bude v létě hledat, ale nenajde.', 'Pr 20:5': 'Jako v hluboké vodě mívá člověk záměr v srdci; ale obezřelý muž jej umí vytáhnouti.', 'Pr 20:6': 'Mnoho lidí vynáší svou dobrou vůli, ale člověka spolehlivého kdo najde?', 'Pr 20:7': 'Zbožný, jenž chodí ve své nevinnosti, blahoslavené zůstaví po sobě syny.', 'Pr 20:8': 'Král, který sedí na soudcovském křesle, všecko zlé provívá svým bystrozrakem.', 'Pr 20:9': 'Kdo může říci: „Čisté jest mé srdce, uchránil jsem se provinění?"', 'Pr 20:10': 'Dvojí závaží a dvojí míra – ohavnost je před Bohem to i ono.', 'Pr 20:11': 'Již podle toho, jak chová se chlapec, lze poznat, bude-li čistý a správný jeho život.', 'Pr 20:12': 'Ucho, jež slyší, a oko, jež vidí, Hospodin učinil to i ono.', 'Pr 20:13': 'Nelibuj si ve spaní, abys nepřišel na mizinu; otevři své oči, abys měl do syta chleba.', 'Pr 20:14': '„Špatné (zboží), špatné!" říká každý, kdo kupuje; ale když odejde, pochvaluje sobě.', 'Pr 20:15': 'Třebas bylo zlata a množství drahokamů; ale nádoba vzácnější – rty rozumné.', 'Pr 20:16': 'Zaber si roucho toho, jenž ručí za jiného; za cizího si zástavu od něho vezmi.', 'Pr 20:17': 'Chutná člověku chléb zjednaný nepoctivě, konec konců však má plná ústa kamení.', 'Pr 20:18': 'Záměry poradami docházejí splnění; proto vojny s rozmyslem se vésti mají.', 'Pr 20:19': 'Tajnosti vynáší, kdo utrhá, kudy chodí; proto k tomu, kdo příliš otvírá ústa, se nedruž.', 'Pr 20:20': 'Otci svému kdo zlořečí, nebo matce, toho svíce v husté tmě zhasne.', 'Pr 20:21': 'Majetek s počátku o překot shromážděný bude naposled postrádat požehnání.', 'Pr 20:22': 'Neříkej (si): „Odplatím se za zlé"; doufej v Hospodina i pomůže ti.', 'Pr 20:23': 'Ohavnost je Pánu závaží dvojí; a váha falešná není dobrá.', 'Pr 20:24': 'Hospodin řídí kroky člověkovy; kdo z lidí může rozumět své cestě?', 'Pr 20:25': 'Osidlem bývají člověku zbrklé sliby, ze kterých později chce se vyprostiti.', 'Pr 20:26': 'Moudrý panovník provívá bezbožníky, a káže, aby přejeli je koly.', 'Pr 20:27': 'Svíce Hospodinova je lidská duše, která proniká všecky kouty srdce.', 'Pr 20:28': 'Láska a věrnost ostříhají krále, o milostivost se opírá trůn jeho.', 'Pr 20:29': 'Chlouba jinochů je síla jejich; důstojnost pak starců – šediny.', 'Pr 20:30': 'Modřina po ranách stírá zlobu; po ranách do nejhlubších útrob.', 'Pr 21:1': 'Jak rýhy vodní je královo srdce v ruce Páně; kamkoli jemu se zlíbí, zavede je.', 'Pr 21:2': 'Každému zdá se být cesta jeho přímá; ale Hospodin váží srdce.', 'Pr 21:3': 'Činiti milosrdně a spravedlivě více se líbí Hospodinu než oběti.', 'Pr 21:4': 'Zpupné oči a naduté srdce, jež mají bezbožní za světlo, hřích jest.', 'Pr 21:5': 'Úsilí přičinlivých vede vždycky k zisku; toho však, jenž rychle zbohatnout chce, vždycky ke ztrátě.', 'Pr 21:6': 'Poklady kdo shromažďuje jazykem lživým, žene se zběsile za ničím v osidla smrti.', 'Pr 21:7': 'Násilí bezbožníků vaz jim zlomí, protože nechtěli činiti spravedlnosti.', 'Pr 21:8': 'Převráceného člověka cesta je křivá; ale kdo čist je, toho činy jsou přímé.', 'Pr 21:9': 'Lépe míti příbytek na střeše v koutku, nežli se ženou svárlivou dům (celý).', 'Pr 21:10': 'Duše bezbožného dychtí po zlém; nad svým bližním se nesmiluje.', 'Pr 21:11': 'Je-li posměvač bit, zmoudří nezkušený; a půjde-li za moudrým, dojde učenosti.', 'Pr 21:12': 'Má na zřeteli Spravedlivý dům bezbožného, aby svrhl bezbožníky do neštěstí.', 'Pr 21:13': 'Kdo své ucho zacpává ke křiku chuďasově, sám také bude křičet, a nedojde vyslyšení.', 'Pr 21:14': 'Dar tajně daný ukrocuje hněv; dárek za ňadry největší vztek.', 'Pr 21:15': 'Radost má zbožný, když po právu se děje; ale hrozí se ti, kdož nepravost činí.', 'Pr 21:16': 'Člověk, který zbloudil s cesty moudrosti, ve společnosti mrtvých sídlit bude.', 'Pr 21:17': 'Kdo si libuje v hodování, zchudne; a kdo rád víno a voňavky, nezbohatne.', 'Pr 21:18': 'Na místo spravedlivcovo posílán bývá bezbožník; na místo poctivého věrolomník.', 'Pr 21:19': 'Lépe míti bydlo v kraji pouště, nežli se mrzet se ženou haštěřivou.', 'Pr 21:20': 'Vzácný poklad [a olej] má v domě spravedlivec; ale nemoudrý nechává jej ležet ladem.', 'Pr 21:21': 'Kdo se drží práva a milosrdenství, dojde života, [práva] a slávy.', 'Pr 21:22': 'Do pevnosti obrů se dostane moudrý; zteče hradby, na které spoléhali.', 'Pr 21:23': 'Úst svých kdo ostříhá a jazyka svého, ostříhá od úzkosti své duše.', 'Pr 21:24': 'Pyšný zpupník sluje posměvač; hýří ve svých činech pýchou.', 'Pr 21:25': 'Přání zabíjejí lenivého; neboť ruce jeho štítí se práce.', 'Pr 21:26': 'Lidé celý den žádají a dychtí; spravedlivý však rozdává neúnavně.', 'Pr 21:27': 'Oběti bezbožníků ohavné jsou, ježto je obětují s nepravostí.', 'Pr 21:28': 'Kdo křivé svědectví vydává, podlehne; kdo však řekne, co slyšel, zvítězí.', 'Pr 21:29': 'Bezbožník zpupně zatvrzuje tvář svou : ale poctivec spravuje svou cestu.', 'Pr 21:30': 'Není moudrosti, není opatrnosti, není rady proti Hospodinu.', 'Pr 21:31': 'Kůň bývá připravován ke dni bitvy, ale Hospodin vítězství dává.', 'Pr 22:1': 'Lepší jest jméno dobré než bohatství velké, a mít vážnost lépe než stříbro a zlato.', 'Pr 22:2': 'Boháč a chuďas patří k sobě; toho i onoho učinil Hospodin.', 'Pr 22:3': 'Chytrý předvídá neštěstí, i skryje se (mu); nezkušený však jde dále a upadá v škodu.', 'Pr 22:4': 'Odměna ponížené bázně Páně jest bohatství a sláva a život.', 'Pr 22:5': 'Nástroje ostré, meče jsou na cestě převráceného; kdo dbá svého života, daleko vyhne se jim.', 'Pr 22:6': 'Je přísloví: S cesty, kterou dá se jinoch, ani když zestárne, se neuchýlí.', 'Pr 22:7': 'Bohatý panuje nad chudými, a dlužník je sluhou věřitele.', 'Pr 22:8': 'Kdo sije nepravost, nezdar bude žíti, a hůl jeho zpupnosti vezme za své.', 'Pr 22:9': 'Kdo má rád milosrdenství, požehnán bude; neboť z chleba svého dává chudým. [Vítězství a pocty dochází, kdo dary dává; ale život bere těm, kdož je přijímají.]', 'Pr 22:10': 'Vyvrz posměvače, i vyjde s ním svár; přestanou rozepře a nadávání.', 'Pr 22:11': '(Člověka) čistého srdce miluje (Hospodin); a muži milostných rtů je přítelem král.', 'Pr 22:12': 'Oči Páně bedlivě (na vše) hledí, i hatí se podniky bezbožného.', 'Pr 22:13': 'Lenoch říká: „Lev jest venku; na ulici byl bych zabit."', 'Pr 22:14': 'Jáma hluboká (jsou) ústa cizí (ženy); na koho se hněvá Hospodin, upadne do ní.', 'Pr 22:15': 'Bláznovství spjato je se srdcem pacholete; ale metla kázně vyžene je.', 'Pr 22:16': 'Chudého kdo tiskne, by rozmnožil bohatství své, sám bude nucen dát bohatšímu, a bude strádat.', 'Pr 22:17': 'Nakloň ucha svého, a slyš slova moudrých; přilož srdce k učení mému, jež bude tě blažit,', 'Pr 22:18': 'budeš-li je chovat ve svém nitru, budou jím oplývati také rty tvé.', 'Pr 22:19': 'Abys důvěru skládal v Hospodina, proto dnes je předkládám tobě.', 'Pr 22:20': 'Hle, napsal jsem je tobě trojmo, k poradě a k osvícení,', 'Pr 22:21': 'bych ti ukázal pevné zásady pravdy, z nichž bys brát mohl odpověď tazatelům.', 'Pr 22:22': 'Nečiň násilí chudému proto, že chudý jest, aniž utlačuj nuzného při soudu;', 'Pr 22:23': 'neboť Hospodin ujme se jeho práva, o život obere ty, kdož obírají je.', 'Pr 22:24': 'Nebratři se s člověkem hněvivým, aniž obcuj s mužem prchlým,', 'Pr 22:25': 'abys snad nenaučil se mravům jeho, a tak život svůj neohrozil.', 'Pr 22:26': 'Nebučí z těch, kteří rukou dáním za dluhy se zaručují;', 'Pr 22:27': 'neboť nebudeš-li mít čím platit, seberou ti houně tvého lůžka.', 'Pr 22:28': 'Neposunuj mezníků odvěkých, jež tvoji otcové položili.', 'Pr 22:29': 'Viděl jsi člověka obratného ve své práci? Králům bude sloužit, a ne lidem nepatrným!', 'Pr 23:1': 'Když si sedneš, abys jedl s pánem, dobře si všimni, co postaveno je před tebou:', 'Pr 23:2': 'A nůž si polož na své hrdlo, chceš-li ovládati chuť svou.', 'Pr 23:3': 'Nebuď žádostiv pamlsků jeho; neboť je to ošidné jídlo.', 'Pr 23:4': 'Nepachti se, abys boháčem byl, ale vynalézavost svou mírni.', 'Pr 23:5': 'Neupírej očí svých na bohatství, jehož nemožno tobě dosáhnouti: neboť udělá si křídla, jako orel uletí k nebi.', 'Pr 23:6': 'Nejídej s člověkem nepřejícím, nedychti po pamlscích jeho;', 'Pr 23:7': 'neboť jako hadač a věštec zpytuje nevídané věci; „Jez a pij" (ti sice) říká, ale srdce jeho ti nepřeje.', 'Pr 23:8': 'Sousta, která jsi snědl, zvrátíš, a pěkné řeči tvé ztraceny budou.', 'Pr 23:9': 'K uším lidí pošetilých nemluv; pohrdnout poučnými tvými řečmi.', 'Pr 23:10': 'Nedotýkej se mezníků osiřelých, na pole, jež patří sirotkům, nevstupuj;', 'Pr 23:11': 'neboť příbuzný (obhájce) jejich je silný, onť při jejich povede proti tobě.', 'Pr 23:12': 'Kéž tvé srdce přijme poučení, a tvé uši slova osvícení!', 'Pr 23:13': 'Neodpírej pacholeti kázně; neumřeť, budeš-li je mrskati metlou.', 'Pr 23:14': 'Ty je metlou mrskati budeš, a jeho život vytrhneš peklům.', 'Pr 23:15': 'Synu můj, bude-li moudré srdce tvoje, bude mít radost také srdce moje;', 'Pr 23:16': 'radovat se bude moje nitro, když tvé rty budou mluvit řádné věci.', 'Pr 23:17': 'Nerozhorluj se srdce tvé pro hříšníky, ale pro bázeň Páně každodenně;', 'Pr 23:18': 'neboť naposled splní se, v co doufáš, a co čekáš, nebude ti vzato.', 'Pr 23:19': 'Slyš, můj synu, ať jsi moudrý, a vedeš srdce své cestou pravou.', 'Pr 23:20': 'Nebývej na hostinách pijanů vína, na hodech těch, kteří snášejí k jídlu maso;', 'Pr 23:21': 'chudnouť pijani, i ti, kdož na kvas se skládají, a oblečena bude ospalost v hadry.', 'Pr 23:22': 'Slyš svého otce, který tě zplodil, a nepohrdej matkou, když zestárla.', 'Pr 23:23': 'Pravdu kup a neprodávej moudrost, kázeň a osvícení.', 'Pr 23:24': 'Plesá radostí otec spravedlivého, kdo zplodil moudrého, veselí se z něho.', 'Pr 23:25': 'Kéž se (též) raduje otec tvůj a matka, nechať plesá ta, jež tě porodila!', 'Pr 23:26': 'Dej mi, synu můj, své srdce, a tvé oči ať dbají cest mých!', 'Pr 23:27': 'Jeť jáma hluboká lehká ženština, prohlubeň úzká je (žena) cizí.', 'Pr 23:28': '(Ba více:) Číhá na cestě jako lotr, zočí-li nezkušeného, zabíjí ho.', 'Pr 23:29': 'Kdo bude bědovat, kdo stenat? Kdo mít hádky? Kdo bude v jámě? Kdo bít bude bez příčiny? Komu zčervenají oči?', 'Pr 23:30': 'Zda ne těm, kteří vysedávají u vína; číše velmi pilně vyprazdňují?', 'Pr 23:31': 'Nehleď na víno, kterak se červená, kterak se stkví jeho barva v poháru; vchází dolů přelahodně,', 'Pr 23:32': 'ale naposled uštkne jako had, a jako ještěr rozstříkne jed.', 'Pr 23:33': 'Oči tvé viděti budou ztřeštěné věci, a tvé srdce bude zběsile mluvit.', 'Pr 23:34': 'Budeš jako ten, kdo spí na širém moři, jak spící řidič lodi, jenž ztratil veslo.', 'Pr 23:35': 'A řekneš: „Bit jsem byl, ale bez bolesti; smýkalo to mnou, ale já jsem nic necítil; jak se vyspím, budu zas vína hledat!"', 'Pr 24:1': 'Nerozhorluj se pro lidi nešlechetné, aniž přej si býti mezi nimi;', 'Pr 24:2': 'myslíť na loupeže jejich srdce, a jejich ústa pronášejí zhoubu.', 'Pr 24:3': 'Moudrostí dům stavěn bývá, a opatrností upevňován;', 'Pr 24:4': 'vědění naplňuje komory všelikým zbožím drahým a krásným.', 'Pr 24:5': 'Člověk moudrý má mnoho síly, muž učený je velemocný;', 'Pr 24:6': 'neboť s rozvahou vede se válka, a blaho tam je, kde mnoho rádců.', 'Pr 24:7': 'Vysoká je bláznu moudrost; proto svých úst v bráně neotvírá.', 'Pr 24:8': 'Kdo se zabývá zlými plány, bývá „zákeřníkem" jmenován.', 'Pr 24:9': 'Čím se blázen obírá v mysli, hřích jest, a ohavou u lidí jest posměvač.', 'Pr 24:10': 'Budeš-li chabě zoufati (nad bližním v tísni), bude v tísni tvé také tvá síla slabá.', 'Pr 24:11': 'Vysvobozuj ty, které vedou na smrt, a ty, jež na popravu vlekou, vytrhuj!', 'Pr 24:12': 'Díš-li: „Nemám dosti moci", (považ): Ten, který zpytuje srdce, rozumí tomu, strážce duše tvé nic neoklame, a on odplatí lidem podle jejich skutků.', 'Pr 24:13': 'Jez, můj synu, med, neboť dobrý jest, (jez) strdí, sladké tvému hrdlu;', 'Pr 24:14': 'tím jest i nauka moudrosti tvé duši; najdeš-li ji, budeš mít naposled naději, a tvé očekávání nevezme za své.', 'Pr 24:15': 'Nech zákeřné bezbožnosti v domě zbožného, aniž pustoš klidné jeho bydlo:', 'Pr 24:16': 'vstaneť zbožný, třebas byl sedmkrát padl, ale bezbožní v neštěstí zůstanou ležet.', 'Pr 24:17': 'Padne-li nepřítel tvůj, neraduj se, klesne-li, ať neplesá tvé srdce,', 'Pr 24:18': 'aby Pán vida to neměl nelibost nad tím, a snad neobrátil od něho hněv svůj.', 'Pr 24:19': 'Nehorši se pro ty, již páchají zlo, nežárli na ty, kteří nepravost činí;', 'Pr 24:20': 'neboť zlí nemají naděje do budoucna, a světlo bezbožníků zhasne.', 'Pr 24:21': 'Boj se Pána, synu můj, a krále, k lidem vzpurným se nepřidružuj;', 'Pr 24:22': 'neboť náhle se zdvihne pohroma od nich, a kdož ví, kdy (přikvačí) od obou zkáza?', 'Pr 24:23': 'Také toto (jest řečeno) od mudrců: Straniti lidem u soudu není dobré;', 'Pr 24:24': 'řekne-li kdo vinnému: „Nevinen jsi,“ lid mu bude klnout a národ zlořečit;', 'Pr 24:25': 'toho však, jenž jej odsoudí, budou chválit, a přijde na něj požehnání.', 'Pr 24:26': 'Ústa člověku líbá, kdo správně odpovídá.', 'Pr 24:27': 'Vykonej si venku svou práci, pilně vzdělávej svou roli; pak budeš moci si založit domov svůj.', 'Pr 24:28': 'Nežaluj křivě na bližního svého, aniž sváděj (k tomu) ústy svými.', 'Pr 24:29': 'Neříkej: „Jak učinil mně, tak učiním jemu; odplatím se každému podle skutku jeho."', 'Pr 24:30': 'Šel jsem kolem pole člověka líného a kolem vinice muže pošetilce;', 'Pr 24:31': 'hle, všecko porostlo kopřivami, trní přikrylo plochu jeho, ohrada kamenná zbořena byla.', 'Pr 24:32': 'Když jsem to viděl, dobře jsem uvážil to, a z toho příkladu vzal jsem si poučení:', 'Pr 24:33': '„Maličko," dím si, „podřímneš, maličko pospíš, maličko (ještě) složíš ruce v lůžku,', 'Pr 24:34': 'i přijde na tebe jako kurýr bída, a nouze jako muž ozbrojený."', 'Pr 25:1': 'Také tato jsou přísloví Šalomounova, která snesli muži Ezechjáše, krále judského.', 'Pr 25:2': 'Umět věc zatajit – toť sláva Boží, umět věc vyzkoumat – toť sláva králův.', 'Pr 25:3': 'Nebe vysoké, země hluboká, srdce králů nevýstižné.', 'Pr 25:4': 'Odluč od stříbra všeliké strusky, i vzejde kov drahý úplně čistý;', 'Pr 25:5': 'vyluč bezbožné z okolí králova, a bude právem stát pevně trůn jeho.', 'Pr 25:6': 'Nedělej se před králem slavným, a na místo velmožů se nestav;', 'Pr 25:7': 'lépeť, aby ti řekli: „Postup, sem výše!" než abys ponížen byl před knížetem.', 'Pr 25:8': 'Co tvé oči uviděly, nepodávej ihned k soudu; abys potom napravit nemohl, kdybys přítele svého zhaněl!', 'Pr 25:9': 'Při svou s přítelem svým projednávej, ale tajemství třetího nevyjevuj;', 'Pr 25:10': 'aby tě nehaněl, kdokoli by to slyšel, a tvá hanba neměla by konce. [Láska a přátelství svobodným člověka činí; zachovej si je, bys nedošel hanby!]', 'Pr 25:11': 'Jablka zlatá na stříbrné půdě – slova promluvená v pravý čas.', 'Pr 25:12': 'Prsten zlatý, klenot z ryzího zlata, výtka moudrého ochotnému uchu.', 'Pr 25:13': 'Jako sněhové ochlazení v době žní posel věrný je tomu, kdo jej poslal: občerstvujeť mysl svého pána.', 'Pr 25:14': 'Mraky a vítr, ale žádný déšť z nich – hory doly sliboval, ale nic nedal.', 'Pr 25:15': 'Trpělivostí dá se obměkčit soudce, a jazyk měkký láme tvrdost.', 'Pr 25:16': 'Našel jsi med? Jez tolik, co sneseš, abys jsa přesycen nezvrátil ho.', 'Pr 25:17': 'Zdržuj svou nohu od domu bližního svého, aby jsa syt tebe neměl tě v nenávisti.', 'Pr 25:18': 'Házený oštěp a meč a střela ostrá – člověk, jenž proti bližnímu křivě svědčí.', 'Pr 25:19': 'Vyžraný zub a noha vrávorající je důvěra v člověka nevěrného v den tísně:', 'Pr 25:20': '– [(kdo v něho doufá) ztrácí plášť v době mrazu.] Ocet líti na salnitr je zpívati mysli rozmrzelé. [Jako mol rouchu a červ dřevu, tak škodí smutek lidskému srdci.]', 'Pr 25:21': 'Lační-li tvůj nepřítel, dej mu jísti, a jestli žízní, dej mu vody píti;', 'Pr 25:22': 'neb (tím) uhlí řeřavé shrneš mu na hlavu, Hospodin pak odplatí (vše) tobě.', 'Pr 25:23': 'Vítr od severu rozhání deště, a tvář nelibá jazyk utrhající.', 'Pr 25:24': 'Lépe míti příbytek na střeše v koutku nežli se ženou svárlivou dům (celý).', 'Pr 25:25': 'Voda studená žíznivé duši a novina dobrá z daleké země.', 'Pr 25:26': 'Studna zkalená nohou a zkažený pramen je spravedlivec, jenž klesá před bezbožným.', 'Pr 25:27': 'Jako není dobře tomu, kdo mnoho jí medu, tak i kdo velebnost zkoumá, zdrcen bude slávou.', 'Pr 25:28': 'Jak město otevřené, bez hradeb zděných, je muž, který neumí [v řeči] zdržeti své vášně.', 'Pr 26:1': 'Jako (se hodí) do léta sníh a déšť do žní tak se sluší, aby blázen byl slaven.', 'Pr 26:2': 'Jako vrabec uletí a vlaštovka odletí, tak i kletba bezdůvodná nikoho nestihne.', 'Pr 26:3': 'Bič na koně, ohlav na osla, hůl na hřbet bláznů.', 'Pr 26:4': 'Neodpovídej bláznu podle bláznovství jeho, abys i ty se nestal podobným jemu;', 'Pr 26:5': 'odpovídej bláznu podle bláznovství jeho, aby se nezdálo mu, že je moudrý.', 'Pr 26:6': 'Nohy si utíná a hořkost pije, kdo něco vzkazuje po bláznivém poslu.', 'Pr 26:7': 'Jak svědčí chromému krásná, ale nehybná lýtka, tak i ústům bláznů přísloví moudré.', 'Pr 26:8': '(Drahý) kámen hází na hromadu při cestě, čest kdo prokazuje bláznivému.', 'Pr 26:9': 'Jako trn, který zadřel se do ruky opilému, je průpověď mudroslovná v ústech bláznů.', 'Pr 26:10': 'Rozsudek ukončuje spory; blázna kdo umlčí, krotí hněvy.', 'Pr 26:11': 'Jako pes, který vrací se k tomu, co zvrátil, tak nemoudrý, jenž opakuje svou hloupost.', 'Pr 26:12': 'Viděl jsi člověka, který si myslil, že jest moudrý? Více doufati než on smí blázen.', 'Pr 26:13': 'Lenoch říká: „Lev na cestě, a lvice na ulicích."', 'Pr 26:14': 'Dveře se obracejí na stěžejích a člověk lenivý na svém lůžku.', 'Pr 26:15': 'Lenoch schovává svou ruku pod paždí, a jest mu těžko, má-li ji vztáhnouti k ústům.', 'Pr 26:16': 'Člověk lenivý domnívá se, že jest moudřejší, než sedm jiných, již umějí moudře odpovídat.', 'Pr 26:17': 'Psa, (jenž jde svou cestou,) za uši lapá, kdo o spor cizí se pálí a do něho se plete.', 'Pr 26:18': 'Škodlivý (blázen), který hází šípy a oštěpy smrtonosné,', 'Pr 26:19': 'je ten, kdo zákeřně příteli škodí, a byv postižen dí: „To byl žert jen!"', 'Pr 26:20': 'Dojde-li dříví, uhasne oheň; kde není klevetník, tichnou sváry.', 'Pr 26:21': 'Uhlí je na žár, dříví na oheň, svárlivý na to, by budil spory.', 'Pr 26:22': 'Slova ramenářova zdají se sladká; vnikají až do nejhlubších útrob.', 'Pr 26:23': 'Jako bys polil stříbrnou pěnou nádobu z hlíny, jsou rty bubřící (láskou) a při tom srdce zlé.', 'Pr 26:24': 'Rty svými nepřítel se přetvařuje, když se úskokem v srdci zaměstnává;', 'Pr 26:25': 'bude-li uctivě mluviti, nevěř jemu, neboť sedmero špatností má v srdci.', 'Pr 26:26': 'Přikrývá-li kdo nepřátelství přetvářkou, zloba jeho se odkryje ve sboru starších.', 'Pr 26:27': 'Kdo (jinému) jámu kopá, (sám) do ní padá, a kdo valí kámen, bude ním zavalen.', 'Pr 26:28': 'Jazyk ošemetný nemá rád pravdu, a ústa úlisná přivádějí v zkázu.', 'Pr 27:1': 'Zítřejškem se nechlub, nevěda, co ten den zplodí.', 'Pr 27:2': 'Ať chválí tě jiný a ne ústa tvoje, člověk cizí a ne rty tvoje.', 'Pr 27:3': 'Těžký jest kámen a mnoho váží písek, těžší však nad obé svízel, již působí blázen.', 'Pr 27:4': 'Nemilosrdný vztek a výbuch hněvu – ale kdo zdolá nával žárlivosti?', 'Pr 27:5': 'Lepší zjevná domluva, nežli tajná láska.', 'Pr 27:6': 'Lepší rány od toho, kdo tě miluje, než lstivé polibky toho, kdo ti nepřeje.', 'Pr 27:7': 'Sytý šlape i po čistém medu; lačný však i hořkost má za slast.', 'Pr 27:8': 'Jako je ptáku vyhnanému z hnízda, tak i muži, jemuž jest opustit domov.', 'Pr 27:9': 'Masti a rozličná vonidla působí radost srdci, a dobré rady přátel činí sladkost duši.', 'Pr 27:10': 'Přítele svého, přítele otcova, neopouštěj, a do bratrova domu nechoď v den soužení svého; lepší je soused blízko nežli bratr daleko.', 'Pr 27:11': 'Buď pilen moudrosti, synu můj, a radost čiň mému srdci, abys mohl dát odpověď tomu, kdo by (mne) tupil.', 'Pr 27:12': 'Chytrý předvídá neštěstí, i skryje se (mu); nezkušený však jde dále a upadá v škodu.', 'Pr 27:13': 'Zaber si roucho toho, jenž ručil za jiného; za cizího si zástavu od něho vezmi.', 'Pr 27:14': 'Kdo svému bližnímu žehnaje křičí záhy zrána, pokládán bude za člověka, jenž zlořečit chce.', 'Pr 27:15': 'Strop, jenž mokvá stále v době zimy, a žena hašteřivá jsou si rovny;', 'Pr 27:16': 'kdo chce ji zadržet, jako by držel vítr, a řekne, že je pravici jeho jak olej.', 'Pr 27:17': 'Jako železo železem broušeno bývá, tak brousí člověk podobu člověkovu.', 'Pr 27:18': 'Fík-li kdo opatruje, jíst bude ovoce jeho; a kdo pečuje o svého pána, dojde úcty.', 'Pr 27:19': 'Jako vidí ve vodě tvář svou, kdo do ní hledí, tak jsou zřejmá srdce lidská bystrozrakým.', 'Pr 27:20': 'Pekla, podsvětí jsou nenasytná; tak i oko lidské dost nikdy nemá.', 'Pr 27:21': 'Stříbro lze poznati v tyglíku, zlato v peci, člověka pak v ústech, jež ho chválí. [Srdce bezbožného hledá zlých věcí; ale srdce upřímné moudrosti hledá.]', 'Pr 27:22': 'I kdybys roztloukal blázna v hmoždíři jako tluč paličkou; nebudeš moci odloučit od něho bláznovství jeho.', 'Pr 27:23': 'Pilně si všímej stavu dobytka svého, a svá stáda měj na zřeteli;', 'Pr 27:24': 'netrváť majetek člověkův ustavičně; vždyť i koruna přechází z rodu na rod.', 'Pr 27:25': 'Po (staré) trávě, viděti zeleň (novou), a byliny lze po horách sbírat.', 'Pr 27:26': 'Ovce jsou k tomu, bys měl čím se šatit, abys mohl pole koupit, máš kozy.', 'Pr 27:27': 'Máš také hojnost kozího mléka k jídlu, abys měl čím živit rodinu svou, aby měla co jísti čeládka tvá.', 'Pr 28:1': 'Bezbožný utíká, ačkoliv ho nikdo nehoní; zbožný však jako lev jest bezpečen, beze strachu.', 'Pr 28:2': 'Pro hříchy země mnoho bývá vládců jejích; dlouhý však život má vůdce, kde moudrost a osvícení.', 'Pr 28:3': 'Zločinný velmož, jenž utiskuje chudé, podoben lijavci dravému, který přináší hlad.', 'Pr 28:4': 'Kteří nešetří zákona, chválí bezbožného; kteří však dbají ho, rozpalují se proti němu.', 'Pr 28:5': 'Zlí lidé nemají ponětí o tom, co je správné, kteří však hledají Pána, rozumějí všemu.', 'Pr 28:6': 'Lepší je chudý, který žije v prostotě své, než boháč, který chodí po cestách nepravých.', 'Pr 28:7': 'Zákona kdo šetří, jest syn moudrý; kdo však žráče krmí, je na hanbu otci.', 'Pr 28:8': 'Bohatství kdo hromadí úroky lichvářskými, tomu, kdo štědrý jest k chudým, je shromažďuje.', 'Pr 28:9': 'Odvrací-li kdo uši, by neslyšel zákona, toho (i) modlitba bude ohavností.', 'Pr 28:10': 'Kdo svádí poctivé na zlou cestu, do své vlastní jámy se svalí, a nevinní dostanou statek jeho.', 'Pr 28:11': 'Boháč zdá se sobě moudrý býti; ale rozumný chuďas prohledá ho.', 'Pr 28:12': 'Vládnou-li spravedliví, bývá veliká sláva; nabudou-li však vrchu bezbožní, běda lidem!', 'Pr 28:13': 'Kdo své hříchy tají, nebude mít štěstí; kdo však je vyzná a nechá jich, milosrdenství dojde.', 'Pr 28:14': 'Blaze člověku, který vždycky se bojí (Pána); kdo však je tvrdého srdce, upadne do neštěstí.', 'Pr 28:15': 'Rvoucí lev a medvěd nenasytný je vladař bezbožný nad ubohým lidem.', 'Pr 28:16': 'Vladař, jenž nemá rozumu, mnoho vydírává; kdo se lakoty štítí, ten bude žíti dlouho.', 'Pr 28:17': 'Tomu, kdo krvelačně ubírá života jiným, byť padl, prchaje do jámy, nikdo nepodá ruku.', 'Pr 28:18': 'Poctivě kdo chodí, zachován bude; kdo však jde cestami křivými, pojednou padne.', 'Pr 28:19': 'Kdo svou zemi vzdělává, má mnoho chleba; kdo však se honí za nicotou, mnoho bídy.', 'Pr 28:20': 'Muži věrnému bude velmi žehnáno; ale kdo chvatně chce zbohatnout, neujde trestu.', 'Pr 28:21': 'U soudu kdo straní, nečiní dobře; takový i pro kus chleba opouští pravdu.', 'Pr 28:22': 'Kdo chce chvatně zbohatnout, závidě jiným, neví, že nouze na něj přijde.', 'Pr 28:23': 'Kdo kárá člověka, najde u něho potom víc vděku, nežli ten, kdo lahodným jazykem ho klamal.', 'Pr 28:24': 'Kdo něco bere otci neb matce a dí, že hřích to není, spoluvinníkem je toho, kdo člověka zabil.', 'Pr 28:25': 'Hrabivec, který se roztahuje, budí sváry; ale kdo doufá v Pána, bude mít hojnost všeho.', 'Pr 28:26': 'Kdo se spoléhá na svůj rozum, je blázen; ale kdo chodí moudře, ten bude zachován.', 'Pr 28:27': 'Kdo dává chudému, nebude mít nouze; ale kdo pohrdá prosícím, bude strádat.', 'Pr 28:28': 'Bezbožní když nabudou vrchu, lidé se skrývají; když oni zahynou, zmáhají se spravedlivci.', 'Pr 29:1': 'Kdo se vzpouzí zatvrzele pokárání, na toho náhle přijde zkáza neodvratně.', 'Pr 29:2': 'Když vládnou spravedliví, veselí se národ; (ale) když vlády se domohou bezbožní, lká lid.', 'Pr 29:3': 'Moudrost kdo miluje, činí radost svému otci; ale kdo vydržuje nevěstky, ztratí statek.', 'Pr 29:4': 'Král spravedlivý vyzdvihuje zemi; ale hrabivý ji zkazí.', 'Pr 29:5': 'Kdo mluví úlisně k svému příteli, rozestírá síť jeho krokům.', 'Pr 29:6': 'Nešlechetníka zaplétá osidlo hříchu; spravedlivý však jásá a veselí se.', 'Pr 29:7': 'Spravedlivý se zajímá o právo chudých; bezbožný (však) nezná (toho) zájmu.', 'Pr 29:8': 'Lidé nešlechetní bouří město; ale moudří zuřivost uklidňují.', 'Pr 29:9': 'Člověk moudrý, domlouvá-li se s hlupcem, hněvem ani smíchem nedojde slechu.', 'Pr 29:10': 'Krvelační nenávidí poctivého, spravedliví však zastávají se ho.', 'Pr 29:11': 'Blázen vybuchne s veškerou prudkostí svou, moudrý odkládá a schovává na potom.', 'Pr 29:12': 'U knížete, který lži rád slýchá, co služebník, to bezbožník bývá.', 'Pr 29:13': 'Dlužník a věřitel patří k sobě; oba osvěcuje Hospodin.', 'Pr 29:14': 'Trůn krále, jenž zastává se poctivě slabých, na věky pevně státi bude.', 'Pr 29:15': 'Metla a pokárání uděluje moudrost; chlapec však ponechaný své vůli je na hanbu matce.', 'Pr 29:16': 'Když se z mohou bezbožní, zmáhají se hříchy; spravedliví však dočkají se jejich pádu.', 'Pr 29:17': 'Ukázňuj svého syna, i občerství tě, a bude působit rozkoš tvé duši.', 'Pr 29:18': 'Když není proroků, lid pustne; kdo však dbá zákona, tomu blaze.', 'Pr 29:19': 'Nevolník nedá se vyučiti slovy; neb co díš, rozumí, ale poslechnout nechce.', 'Pr 29:20': 'Viděl jsi člověka, který jedná zbrkle? Hloupost spíš od něho čekej než polepšení.', 'Pr 29:21': 'Kdo si změkčile vychová od dětství sluhu, pocítí potom, jak je zpurný.', 'Pr 29:22': 'Člověk prchlivé povahy vzbuzuje sváry; a kdo se snadno rozhněvá, snadno hřeší.', 'Pr 29:23': 'Pyšnému jde v patách ponížení; ale pokorná duše dojde slávy.', 'Pr 29:24': 'Spolčený se zlodějem nenávidí sebe; slyší kletbu, ale vyzradit nic nechce.', 'Pr 29:25': 'Kdo se bojí lidí, snadno padne; ale kdo doufá v Pána, bezpečen bude.', 'Pr 29:26': 'Mnozí se ucházejí o přízeň vladařovu; ale od Boha přichází každému rozhodnutí.', 'Pr 29:27': 'Spravedlivým jest ohavou bezbožný člověk, a bezbožným ohavou ti jsou, kdož poctivě chodí. [Syn, jenž dbá slov (těchto) nezahyne.]', 'Pr 30:1': 'Slova Agura, syna Jakeova. Prorocký výrok muže, se kterým Bůh byl. Praví byv posilněn od Boha, který s ním obcoval:', 'Pr 30:2': 'Méně vím, než kterýkoli člověk, a rozumu lidem přiměřeného nemám;', 'Pr 30:3': 'nenaučil jsem se moudrosti, postrádám znalosti věcí božských.', 'Pr 30:4': 'Kdo vstoupil na nebe a sestoupil (zase), kdo sebral vítr do svých hrstí, kdo svázal vody takořka v roucho, kdo upevnil všecky končiny světa? Víš, jak se jmenuje on a syn jeho?', 'Pr 30:5': 'Každé slovo Boží je ryzí, štít je těm, kteří doufají v něho,', 'Pr 30:6': 'nepřidávej nic k jeho slovům, aby tě neusvědčil, že lhář jsi.', 'Pr 30:7': 'O dvě věci prosím tebe, (Bože); neodpírej mi jich, dokud neumřu:', 'Pr 30:8': 'Falešná, lživá slova rač ode mne vzdálit, žebroty ani bohatství nedávej mi, uděl jen potřebných věcí k živobytí,', 'Pr 30:9': 'abych snad nadbytkem všeho nedal se svésti, nezapřel tebe a neřekl: „Kdo jest Hospodin? nebo abych nouzí jsa dohnán nekradl, a nepotupil jména Boha svého.', 'Pr 30:10': 'Nežaluj (křivě) na sluhu u jeho pána, aby ti neklnul, a ty abys nepadl.', 'Pr 30:11': 'Jest pokolení, jež otci svému klne a své matce odpírá požehnání;', 'Pr 30:12': 'pokolení, jež myslí, že je čisté, avšak není omyto od svých poskvrn;', 'Pr 30:13': 'pokolení, jež na vše s patra hledí, víčka svoje vysoko pozdvihujíc;', 'Pr 30:14': 'pokolení, jež místo zubů má meče, a jehož chrupy jsou ostré jako nože, aby sežralo se světa chudé, aby vyjedlo z lidí nuzné.', 'Pr 30:15': 'Pijavice má dvě dcery, a ty říkají: „Dejte, dejte!" Tři jsou věci, kterých nasytit nelze; a čtvrtá neřekne nikdy: „Dost mám."', 'Pr 30:16': 'Peklo a chtivost bezdětné ženy; země nedá se nasytit vodou, oheň pak neřekne nikdy: „Dosti!"', 'Pr 30:17': 'Oko, které se posmívá otci, a pohrdá matkou, jež dala mu život: vyklubají krkavci u vody a mladí orlové je snědí.', 'Pr 30:18': 'Tři jsou věci nesnadné mi, a čtvrtou dokonce nechápu:', 'Pr 30:19': 'cesty orla na nebesku, cesty hada po skalinách, cesty lodi po širém moři, a cesty mužské síly v mládí.', 'Pr 30:20': 'Cesta ženy věrolomné je tato: Když se nají, utře ústa a řekne: „Nic nepravého neučinila jsem!"', 'Pr 30:21': 'Pro tři věci chvějte se země, a čtvrté nelze jí snésti:', 'Pr 30:22': 'Pro otroka, když se králem stane, pro blázna, který oplývá blahobytem,', 'Pr 30:23': 'pro ženu zapuzenou, vdá-li se znova, a pro děvku, která zdědí místo své paní.', 'Pr 30:24': 'čtyři jsou bytosti na světě nepatrné, a přece jsou to mudrci velemoudří:', 'Pr 30:25': 'Mravenci jsou nárůdek ne mocný, ale přece v létě se zásobují;', 'Pr 30:26': 'damani jsou národ nikterak silný, ale přece si dělají ve skalách lůžka;', 'Pr 30:27': 'kobylky postrádají sice krále, ale táhnou v zástupech spořádaných;', 'Pr 30:28': 'ještěrka po rukou leze, (a snadno ji lapíš), ale v palácích královských bývá.', 'Pr 30:29': 'Tři jsou, kteří si vykračují, čtvrtý krok má statný:', 'Pr 30:30': 'Lev, jenž jsa mezi zvířaty obrem, nebojí se s nikým se potkat;', 'Pr 30:31': 'kohout na bedrách přepásaný, pak beran, a král, jemuž nemůže nikdo odpírati.', 'Pr 30:32': 'Ukazuje, že jest blázen, kdo se vyvyšuje; neboť kdyby měl rozum, byl by si položil na ústa ruku.', 'Pr 30:33': 'Přílišný tlak totiž na mléko dělá tvaroh, prudký tlak na nos vyvozuje krev, a tlak na dráždivost budí hádky.', 'Pr 31:1': 'Slova Lamuela krále; poučení, kterým ho vzdělávala matka jeho.', 'Pr 31:2': 'Co můj miláčku, miláčku života mého, co (mám ti říci), miláčku mých slibů?', 'Pr 31:3': 'Nezadávej ženám (mužné) své síly, svého bohatství, abys rod královský nezkazil.', 'Pr 31:4': 'Nepopřávej králům, Lamuele, nepopřávej králům (mnoho) vína; neníť žádného tajemství, kdo vládne opilství;', 'Pr 31:5': 'aby snad pijíce nezapomněli práva, a pře lidí ubohých nezkroutili.', 'Pr 31:6': 'Dejte opojný nápoj zarmouceným, dejte víno lidem hořké mysli,', 'Pr 31:7': 'ať pijíce zapomenou na svou bídu, a na svou bolest ať již nevzpomínají.', 'Pr 31:8': 'Otevři svá ústa za němého, a ve při všech lidí blízkých zahynutí;', 'Pr 31:9': 'otevři ústa svá, usuzuj podle práva, zjednej spravedlnost chudým a ubohým.', 'Pr 31:10': '(Alef) Zdatnou ženu kdo nalezne? Nad skvosty zdaleka cenu má.', 'Pr 31:11': '(Bet) Manžel na ni se spoléhá, o zisk nemá nouze.', 'Pr 31:12': '(Gimel) Prospěch mu činí, ne škodu, v každý den života svého.', 'Pr 31:13': '(Dalet) Pečuje o len a vlnu, pracuje radostnou rukou.', 'Pr 31:14': '(He) Jest jak obchodní koráb, z dálky jenž dováží chleba.', 'Pr 31:15': '(Vau) Když ještě noc je, vstává, rozdává stravu své rodině, služebným svým jídlo.', 'Pr 31:16': '(Za in) Na pole myslí – a koupí je; z výtěžku rukou svých vinaří.', 'Pr 31:17': '(Chet) Ovíjí silou svá bedra, uplatňuje své rámě.', 'Pr 31:18': '(Tet) Vidí, že sladký je zisk její, nehasne v noci jí světlo.', 'Pr 31:19': '(Jod) Ruce své na kužel klade, prsty pak třímají vřeteno.', 'Pr 31:20': '(Kaf) Ruku svou otvírá nuznému, dlaně své vztahuje k chuďasu.', 'Pr 31:21': '(Lamed) Sněhu se pro svůj dům nebojí, jeť všecek oblečen dvojmo.', 'Pr 31:22': '(Mem) Koberce hotoví sobě, kment a purpur šat její.', 'Pr 31:23': '(Nun) Vážen je ve branách muž její, když sedí s předními kraje.', 'Pr 31:24': '(Samech) Vyrábí, prodává plátno, pásy dodává kupci.', 'Pr 31:25': '(Ajin) Vliv a čest její roucho jest, s úsměvem v budoucno patří.', 'Pr 31:26': '(Pe) Ústa svá otvírá v moudrosti, učení vlídné má na rtech.', 'Pr 31:27': '(Çade) Pátrá, co v domě se děje, chleba bez práce nejí.', 'Pr 31:28': '(Qof) Rostou jí děti a ctí ji, roste i muž její a chválí ji:', 'Pr 31:29': '(Reš) „Mnoho žen vedlo si zdatně, tys je (však) předstihla všecky!"', 'Pr 31:30': '(Sin) Klamavá, prchavá krása jest; která se bojí Pána, té ženě přísluší chvála!', 'Pr 31:31': '(Tau) Dejte jí z jejího zisku, skutky ať slaví ji ve branách!'}