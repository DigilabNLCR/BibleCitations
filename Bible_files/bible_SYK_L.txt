{'L 1:1': 'Poněvadž mnozí podjali se toho, aby uspořádali vypravování těch věcí, které se u nás naplnily,', 'L 1:2': 'jak nám je podali ti, kteří byli od počátku očitými svědky a přisluhovateli slova,', 'L 1:3': 'vidělo se i mně, kterýž jsem od prvopočátku vyzvěděl vše důkladně, pořádkem o tom psáti tobě, velmožný Theofile,', 'L 1:4': 'abys poznal pravdu těch věcí, kterým jsi byl vyučen.', 'L 1:5': 'Za časů Heroda, krále Judského, žil jistý kněz, jménem Zachariáš, ze třídy Abiovy, a měl manželku z dcer Áronových, a její jméno bylo Alžběta.', 'L 1:6': 'Oba byli spravedliví před Bohem, plníce všecky příkazy a předpisy Páně bez úhony.', 'L 1:7': 'A neměli žádného dítka, neboť Alžběta byla neplodná, a oba byli již pokročilí ve věku svém.', 'L 1:8': 'Stalo se pak, když v pořádku třídy své konal úřad kněžský před Bohem,', 'L 1:9': 'že podle obyčeje úřadu kněžského připadlo naň losem, aby vejda do chrámu Páně, zapálil v oběť kadidlo;', 'L 1:10': 'a všecko množství lidu modlilo se venku v době zápalu.', 'L 1:11': 'I ukázal se mu anděl Páně, stoje na pravé straně oltáře kadidlového,', 'L 1:12': 'a Zachariáš uzřev jej ulekl se a bázeň připadla na něho.', 'L 1:13': 'I řekl mu anděl: „Neboj se, Zachariáši; neboť vyslyšena jest modlitba tvá, a manželka tvá Alžběta porodí tobě syna, a nazveš jméno jeho Jan.', 'L 1:14': 'I budeš míti radost a plesání, a mnozí budou se radovati z jeho narození;', 'L 1:15': 'neboť bude veliký před Pánem, a vína a nápoje opojného píti nebude a již ze života matky své bude naplněn Duchem svatým,', 'L 1:16': 'a mnohé ze synův israelských obrátí ku Pánu Bohu jejich.', 'L 1:17': 'A on předejde před ním v duchu a moci Eliášově, aby obrátil srdce otců k dítkám a nevěřící ke smýšlení spravedlivých, by připravil Pánu lid hotový.“', 'L 1:18': 'I řekl Zachariáš k andělovi: „Po čem to poznám? Neboť já jsem stár, a manželka moje pokročila ve věku svém.“', 'L 1:19': 'A anděl odpověděl jemu: „Já jsem Gabriel, který stojím před Bohem, a jsem poslán, abych mluvil k tobě a ty věci ti zvěstoval.', 'L 1:20': 'I budeš němý a nebudeš moci mluviti až do dne, ve kterém se ty věci stanou, poněvadž jsi neuvěřil mým slovům, která se naplní časem svým.“', 'L 1:21': 'A lid očekával Zachariáše, a divili se, že prodléval ve chrámě.', 'L 1:22': 'Když pak vyšel, nemohl k nim mluviti; i poznali, že měl vidění ve chrámě. A on pokyvoval jim a zůstával němý.', 'L 1:23': 'I stalo se, když naplnily se dnové služby jeho, odešel do svého domu.', 'L 1:24': 'A po těch dnech počala Alžběta, manželka jeho; i tajila se po pět měsíců řkouc:', 'L 1:25': '„Takto mi učinil Pán ve dnech, v nichž vzhlédl, aby odňal pohanu moji mezi lidmi.“', 'L 1:26': 'Měsíce šestého pak anděl Gabriel poslán byl od Boha do města galilejského, jemuž jméno Nazaret,', 'L 1:27': 'k panně, zasnoubené muži, jemuž jméno bylo Josef, z domu Davidova, a jméno panny Maria.', 'L 1:28': 'A vešed k ní anděl, řekl: „Zdráva buď, milostiplná, Pán s tebou, požehnaná?s ty mezi ženami.“', 'L 1:29': 'Ona pak (uzřevši jej) užasla nad řečí jeho a myslila, jaké by to bylo pozdravení.', 'L 1:30': 'I řekl jí anděl: „Neboj se, Maria, neboť jsi nalezla milost u Boha.', 'L 1:31': 'Hle počneš v životě a porodíš syna a nazveš jméno jeho Ježíš.', 'L 1:32': 'Ten bude veliký a Synem Nejvyššího slouti bude, a Pán Bůh dá mu trůn Davida, otce jeho, a bude kralovati v domě Jakubově na věky,', 'L 1:33': 'a království jeho nebude konce.“', 'L 1:34': 'I řekla Maria k andělu: „Kterak se to stane, když muže nepoznávám?“', 'L 1:35': 'A odpověděv anděl řekl jí: „Duch svatý sestoupí v tebe, a moc nejvyššího zastíní tě; proto také to svaté, co se z tebe narodí, slouti bude Syn Boží.', 'L 1:36': 'A hle, Alžběta, příbuzná tvá, i ona počala syna ve stáří svém, a nyní jest již v šestém měsíci, ta, která slove neplodná,', 'L 1:37': 'neboť nemožná není u Boha nižádná věc.“', 'L 1:38': 'I řekla Maria: „Aj já dívka Páně, staniž se mi podle slova tvého.“ Tu odešel od ní anděl.', 'L 1:39': 'Maria pak povstavši v těch dnech odešla s chvatem na hory do města Judova,', 'L 1:40': 'a vešedši do domu Zachariášova, pozdravila Alžbětu.', 'L 1:41': 'I stalo se, jak uslyšela Alžběta pozdravení Mariino, dítko zaplesalo v životě jejím, a Alžběta byla naplněna Duchem svatým.', 'L 1:42': 'I zvolala hlasem velikým řkouc: „Požehnaná’s ty mezi ženami a požehnaný plod života tvého.', 'L 1:43': 'A odkud mi to, aby Matka Pána mého přišla ke mně?', 'L 1:44': 'Neboť hle, jak došel hlas pozdravu tvého do mých uší, zaplesalo radostí dítko v životě mém.', 'L 1:45': 'A blahoslavená, která uvěřila, neboť se vyplní ty věci, které jí byly pověděny od Pána.“', 'L 1:46': 'I řekla Maria: „Velebí duše má Hospodina,', 'L 1:47': 'a duch můj zaplesal v Bohu, Spasiteli mém,', 'L 1:48': 'že vzhlédl na ponížení své služebnice, neboť hle, od této chvíle blahoslaviti mě budou všechna pokolení,', 'L 1:49': 'protože veliké věci učinil mi ten, jenž jest mocný; jeho jméno (jest) svaté,', 'L 1:50': 'a jeho milosrdenství (trvá) od pokolení do pokolení, těm, kteří se ho bojí.', 'L 1:51': 'On učinil mocné věci ramenem svým: Rozptýlil pyšné smýšlením srdce jejich,', 'L 1:52': 'sesadil mocné s trůnu a povýšil nízké.', 'L 1:53': 'Lačné naplnil dobrými věcmi a bohaté propustil prázdné.', 'L 1:54': 'Ujal se Israele, služebníka svého, aby byl pamětliv svého milosrdenství,', 'L 1:55': '(jakož mluvil k otcům našim) vzhledem k Abrahamovi a potomstvu jeho navěky.“', 'L 1:56': 'I zůstala Maria s ní asi tři měsíce, a navrátila se do svého domu.', 'L 1:57': 'Alžbětě pak naplnil se čas, aby porodila; i porodila syna.', 'L 1:58': 'A sousedé i příbuzní její uslyšeli, že Hospodin prokázal jí veliké milosrdenství; i radovali se s ní.', 'L 1:59': 'A v den osmý přišli obřezat dítko a chtěli je nazvati dle jména otce jeho Zachariášem.', 'L 1:60': 'Ale matka jeho promluvivši pravila: „Nikoliv, ale slouti bude Jan.“', 'L 1:61': 'I řekli k ní: „Vždyť není nikoho ve tvém příbuzenstvu, jenž by se tím jménem nazýval.“', 'L 1:62': 'I pokynuli otci jeho, jak by chtěl, aby se jmenovalo.', 'L 1:63': 'A on požádav tabulky, napsal na ni: „Jan jest jméno jeho.“ I podivili se všichni.', 'L 1:64': 'A hned se otevřela ústa jeho i jazyk jeho a mluvil velebě Boha.', 'L 1:65': 'I připadla hrůza na všecky sousedy jeho a po všech horách judských rozhlašovaly se všecky ty věci,', 'L 1:66': 'a všichni, kteří to slyšeli, vštípili si to v srdce své řkouce: „Čím as bude toto dítko?“ Neboť ruka Páně byla s ním.', 'L 1:67': 'Zachariáš pak, otec jeho, byl naplněn Duchem svatým a prorokoval řka:', 'L 1:68': '„Požehnán (buď) Hospodin, Bůh israelský, že vzhlédl a vykoupení zjednal lidu svému', 'L 1:69': 'a že vzbudil nám mocnou spásu v domě Davida, služebníka svého,', 'L 1:70': 'jakož byl mluvil ústy svatých proroků svých odvěkých,', 'L 1:71': 'spásu od nepřátel našich a z ruky všech, kteří nás nenávidí,', 'L 1:72': 'aby učinil milosrdenství s našimi otci a byl pamětliv svaté úmluvy své,', 'L 1:73': 'přísahy to, kterou přísahal Abrahamovi, našemu otci, že nám dá,', 'L 1:74': 'abychom vysvobozeni z rukou nepřátel svých, beze strachu sloužili jemu', 'L 1:75': 've svatosti a spravedlnosti před ním po všechny dny své.', 'L 1:76': 'A ty pak, dítko, prorokem Nejvyššího slouti budeš, neboť předejdeš před Pánem připravovat cesty jeho,', 'L 1:77': 'abys dal lidu jeho známost o spáse odpuštěním hříchů jejich', 'L 1:78': 'pro srdečné milosrdenství Boha našeho, ve kterém vzhlédl na nás vycházející z výsosti,', 'L 1:79': 'aby posvítil těm, kteří jsou ve tmě a stínu smrti, aby řídil nohy naše na cestu pokoje.“', 'L 1:80': 'Dítko pak rostlo a sílilo podle ducha, a bylo na poušti až do dne, kdy se ukázalo lidu israelskému.', 'L 2:1': 'Toho času pak vyšel rozkaz od císaře Augusta, aby se vykonal soupis celé říše.', 'L 2:2': 'Tento soupis konal se první za náčelnictví Kviríniova v Syrii.', 'L 2:3': 'I šli všichni, aby se přiznávali, každý do města svého.', 'L 2:4': 'Odešel pak i Josef z Galilee z města Nazareta do Judska do města Davidova, jež slově Betlem, poněvadž byl z domu a kmene Davidova,', 'L 2:5': 'aby se dal zapsat s Marií, zasnoubenou manželkou svou, která byla těhotná.', 'L 2:6': 'Stalo se pak, když tam byli, naplnily se dnové, aby porodila.', 'L 2:7': 'I porodila syna svého prvorozeného a obvinula jej plénkami a položila ho v jeslích, poněvadž neměli místa v hospodě.', 'L 2:8': 'A byli v téže krajině pastýři, ponocujíce a stráž noční držíce nad stádem svým.', 'L 2:9': 'A hle, anděl Páně stanul u nich, a jasnost Boží obklíčila je, a báli se velice.', 'L 2:10': 'I řekl jim anděl: „Nebojte se, neboť hle, zvěstují vám radost velikou, která bude všemu lidu.', 'L 2:11': 'Narodilť se vám dnes Spasitel, to jest Kristus Pán, v městě Davidově.', 'L 2:12': 'A toto bude vám znamením: Naleznete dítko plénkami obvinuté a položené v jeslích.“', 'L 2:13': 'A hned na to bylo s andělem množství zástupů nebeských, kteří chválili Boha říkajíce:', 'L 2:14': '„Sláva na výsostech Bohu a na zemi pokoj lidem zalíbeným.“', 'L 2:15': 'I stalo se, jak andělé odešli od nich do nebe, pastýři pravili k sobě vespolek: „Pojďme až do Betlema a vizme tu událost, kterou Pán oznámil nám.“', 'L 2:16': 'I přišli s chvatem a nalezli Marii a Josefa i dítko položené v jeslích.', 'L 2:17': 'A uzřevše je, vypravovali věc, která jim byla pověděna o dítku.', 'L 2:18': 'A všichni, kteří to slyšeli, divili se těm věcem, které jim byly pověděny od pastýřů.', 'L 2:19': 'Maria však zachovávala ta slova, uvažujíc je v srdci svém.', 'L 2:20': 'I navrátili se pastýři, velebíce a chválíce Boha ze všeho, co slyšeli a viděli tak, jak jim bylo pověděno.', 'L 2:21': 'A když se naplnilo dní osm, aby dítko bylo obřezáno, nazvali jméno jeho Ježíš, kterým bylo nazváno od anděla, prve než se počalo v životě.', 'L 2:22': 'A když se naplnily dnové očišťování jejího podle zákona Mojžíšova, donesli jej do Jerusalema, aby ho představili před Hospodinem.', 'L 2:23': '(jakož jest psáno v zákoně Páně: každý pacholík, jenž otvírá život buď zasvěcen Pánu),', 'L 2:24': 'a aby dali oběť podle toho, jak pověděno jest v zákoně Páně, dvé hrdliček neb dvé holoubátek.', 'L 2:25': 'A hle, v Jerusalemě byl člověk, jehož jméno bylo Simeon, a člověk ten byl spravedlivý i bohabojný a očekával potěšení Israelova, a Duch svatý byl v něm.', 'L 2:26': 'A on dostal zjevení od Ducha svatého, že neumře, leč dříve uzří Vykupitele.', 'L 2:27': 'I přišel v Duchu do chrámu, a když rodiče přinesli dítko Ježíše, aby za něj učinili podle obyčeje zákona,', 'L 2:28': 'vzal jej i on na lokte své a velebil Boha. I řekl:', 'L 2:29': '„Nyní propouštíš Pane služebníka svého podle slova svého v pokoji,', 'L 2:30': 'neboť viděly oči mé spásu tvou,', 'L 2:31': 'kterou jsi připravil před očima všech národů,', 'L 2:32': 'světlo k osvícení pohanův a k slávě lidu svého israelského.“', 'L 2:33': 'I divili se otec a matka jeho těm věcem, které byly praveny o něm.', 'L 2:34': 'A Simeon blahoslavil je a řekl k Marii, matce jeho: „Hle tento jest ustanoven ku pádu a ku povstání mnohých v Israeli a na znamení, jemuž budou odpírati,', 'L 2:35': 'a tvou vlastní duší pronikne meč, aby se zjevila smýšlení mnohých srdcí.“', 'L 2:36': 'A byla (tamtéž) prorokyně Anna, dcera Fanuelova z pokolení Aserova; ta pokročila (již) ve věku vysokém, byvši živa s mužem svým sedm rokův od svého panenství,', 'L 2:37': 'a ona byla vdovou až do let osmdesáti čtyř, a nevycházela z chrámu, sloužíc (Bohu) posty a modlitbami dnem i nocí.', 'L 2:38': 'A ta přišedši v touž hodinu, velebila Boha a mluvila o něm všem, kteří očekávali vykoupení Israelova.', 'L 2:39': 'A když vykonali všecko podle zákona Páně, navrátili se do Galilee do svého města Nazareta.', 'L 2:40': 'Dítko pak rostlo a sílilo se, jsouc plno moudrosti, a milost Boží byla v něm.', 'L 2:41': 'I chodívali rodiče jeho každého roku do Jerusalema na slavnost velikonoční.', 'L 2:42': 'A když byl ve dvanácti letech a oni podle obyčeje svátkového šli do Jerusalema', 'L 2:43': 'a dokonavše dny sváteční se vraceli, pacholík Ježíš zůstal v Jerusalemě, aniž to zpozorovali rodiče jeho.', 'L 2:44': 'Domívajíce se pak, že jest v družině, ušli den cesty a hledali ho mezi příbuznými a známými,', 'L 2:45': 'a nenalezše, vrátili se do Jerusalema, hledajíce ho.', 'L 2:46': 'I stalo se, po třech dnech nalezli ho ve chrámě, an sedí mezi učiteli poslouchaje a otazuje se jich.', 'L 2:47': 'Žasli pak všichni, kteří ho slyšeli, nad rozumností a odpověďmi jeho.', 'L 2:48': 'A uzřevše jej (rodiče jeho) podivili se. I řekla k němu matka jeho: „Synu, proč jsi nám tak učinil? Hle, otec tvůj a já s bolestí hledali jsme tebe.“', 'L 2:49': 'I řekl k nim: „Co jest, že jste mě hledali? Zdaliž jste nevěděli, že já musím býti v tom, co jest Otce mého?“', 'L 2:50': 'Ale oni neporozuměli slovu, které k nim mluvil.', 'L 2:51': 'I odebral se s nimi a přišel do Nazareta a byl jim poddán. A matka jeho uchovávala všecka slova ta v srdci svém.', 'L 2:52': 'A Ježíš prospíval moudrostí a věkem a milostí u Boha i u lidí.', 'L 3:1': 'Roku pak patnáctého panování císaře Tiberia, když Pontius Pilát spravoval Judsko a Herodes byl tetrarchou v Galilei, Filip pak, bratr jeho, tetrarchou krajiny iturejské a trachonitské a Lysaniáš tetrarchou abilínským,', 'L 3:2': 'za velekněží Annáše a Kaifáše stalo se slovo Páně k Janovi, synu Zachariášovu, na poušti.', 'L 3:3': 'I přišel do veškerého okolí jordánského a kázal křest pokání na odpuštění hříchů,', 'L 3:4': 'jakož psáno jest v knize řečí proroka Isaiáše: „Hlas volajícího na poušti: Připravte cestu Páně, přímé čiňte stezky jeho;', 'L 3:5': 'každé údolí budiž vyplněno a každá hora i pahrbek budiž ponížen, a místa drsná cestami rovnými;', 'L 3:6': 'a veškeré lidstvo zakusí spásu Boží.“', 'L 3:7': 'Pravil tedy k zástupům, kteří vycházeli, aby pokřtěni byli od něho: „Pokolení zmijí, kdo ukázal vám, abyste utekli budoucímu hněvu?', 'L 3:8': 'Přinášejte tedy ovoce pokání hodné a nezačínejte říkati sami u sebe: ,Otce máme Abrahama.‘ Neboť pravím vám, že Bůh může z kamenů těchto syny vzbuditi Abrahamovi.', 'L 3:9': 'Již zajisté přiložena jest sekera ke kořeni stromů; každý tedy strom, který nenese ovoce dobrého, vyťat a na oheň uvržen bude.“', 'L 3:10': 'I tázali se ho zástupové: „Co tedy máme činiti?“', 'L 3:11': 'On pak odpověděl jim: „Kdo má dvě sukně, dej tomu, jenž nemá žádné; a kdo má pokrmy, učiň podobně.“', 'L 3:12': 'Přišli pak i celníci, aby byli pokřtěni, a řekli: „Mistře, co máme činiti?“', 'L 3:13': 'A on řekl jim: „Nic více nevybírejte, než co vám jest ustanoveno.“', 'L 3:14': 'Tázali se ho však i vojáci řkouce: „Co máme činiti také my?“ I řekl jim: „Nikoho neutiskujte, ani nekřivděte a buďte spokojeni se svým platem.“', 'L 3:15': 'Když však lid očekával a všichni ve svém srdci myslili o Janovi, není-li snad Vykupitelem,', 'L 3:16': 'Jan odpověděl všechněm řka: „Já křtím vás vodou; přijde však mocnější nežli jsem já, jemuž nejsem hoden rozvázati řeménky u obuvi jeho. Ten bude vás křtíti Duchem svatým a ohněm;', 'L 3:17': 'jeho věječka jest v ruce jeho, i vyčistí mlat svůj a shromáždí pšenici do své obilnice, plevy však bude páliti ohněm neuhasitelným.“', 'L 3:18': 'A tak i mnoho jiných věcí napomínaje zvěstoval lidu.', 'L 3:19': 'Ale tetrarcha Herodes, bývaje od něho kárán pro Herodiadu, manželku svého bratra, a pro všecky věci zlé, které Herodes konal,', 'L 3:20': 'přičinil ke všemu i to, že Jana zavřel do vězení.', 'L 3:21': 'Stalo se pak, když všechen lid dal se pokřtít a když i Ježíš byl pokřtěn a se modlil, otevřelo se nebe,', 'L 3:22': 'a Duch svatý v tělesné způsobě jako holubice sestoupil na něj a hlas s nebe zazněl: „Ty jsi Syn můj milý, v tobě se mi zalíbilo.“', 'L 3:23': 'A ten Ježíš, když počínal, byl as ve třiceti letech, jsa, jak se domnívali, syn Josefův, (jenž byl) syn Heliův, ten Matatův,', 'L 3:24': 'ten Leviův, ten Melchův, ten Janův, ten Josefův,', 'L 3:25': 'ten Matatiášův, ten Amosův, ten Nahumův, ten Esliův, ten Naggeův,', 'L 3:26': 'ten Maatův, ten Matatiášův, ten Semeiův, ten Josefův, ten Judův,', 'L 3:27': 'ten Joananův, ten Resův, ten Zorobabelův, ten Salatielův, ten Neriův,', 'L 3:28': 'ten Melchiův, ten Addiův, ten Kosamův, ten Elmadamův, ten Herův,', 'L 3:29': 'ten Jesusův, ten Eliezerův, ten Jorimův, ten Matatův, ten Leviův,', 'L 3:30': 'ten Simeonův, ten Judův, ten Josefův, ten Jonášův, ten Eliakimův,', 'L 3:31': 'ten Meleův, ten Mennův, ten Matatův, ten Natanův, ten Davidův,', 'L 3:32': 'ten Jesseův, ten Obedův, ten Boozův, ten Salmonův, ten Naasonův,', 'L 3:33': 'ten Aminadabův, ten Aramův, ten Ezronův, ten Faresův, ten Judův,', 'L 3:34': 'ten Jakubův, ten Isákův, ten Abrahamův, ten Thareův, ten Náchorův,', 'L 3:35': 'ten Sarugův, ten Ragauův, ten Falegův, ten Heberův, ten Saleův,', 'L 3:36': 'ten Kainanův, ten Arfaxadův, ten Semův, ten Noemův, ten Lamechův,', 'L 3:37': 'ten Metusalemů, ten Henochův, ten Jaredův, ten Malaleelův, ten Kainanův,', 'L 3:38': 'ten Enosův, ten Setův, ten Adamův, ten Boží.', 'L 4:1': 'Ježíš pak jsa pln Ducha svatého vrátil se od Jordánu veden Duchem na poušti po čtyřicet dní a pokoušen byl od ďábla.', 'L 4:2': 'I nejedl ničeho v těch dnech, a když uplynuly, zlačněl.', 'L 4:3': 'Tu řekl mu ďábel: „Jsi-li Syn Boží, rci tomuto kameni, aby se stal chlebem.“', 'L 4:4': 'A Ježíš mu odpověděl: „Psáno jest: Ne samým chlebem živ jest člověk, nýbrž každým slovem Božím.“', 'L 4:5': 'I uvedl jej ďábel na horu (vysokou) a ukázal mu v okamžiku všecka království okrsku zemského', 'L 4:6': 'a řekl jemu: „Tobě dám všecku moc tuto i slávu jejich, neboť mě jest dána, a dávám ji, komu chci.', 'L 4:7': 'Pokloníš-li se tedy přede mnou, všecko bude tvé.“', 'L 4:8': 'I odpověděl mu Ježíš: „Psáno jest: Pánu Bohu svému budeš se klaněti a jemu jedinému poctu božskou vzdávati.“', 'L 4:9': 'A uvedl jej do Jerusalema a postavil ho na cimbuří chrámu a řekl jemu: „Jsi-li Syn Boží, spusť se odtud dolů,', 'L 4:10': 'neboť psáno jest: Andělům svým přikázal o tobě, aby tě ochránili,', 'L 4:11': 'a na ruce uchopí tebe, abys snad neurazil o kámen nohy své.“', 'L 4:12': '„A Ježíš mu odpověděl: „Jest řečeno: Nebudeš pokoušeti Pána Boha svého.“', 'L 4:13': 'Ďábel pak dokonav všeliké pokušení, odstoupil od něho až do času.', 'L 4:14': 'I navrátil se Ježíš mocí Ducha do Galilee a pověst o něm vyšla po celé krajině.', 'L 4:15': 'A on učil v jejich synagogách a byl veleben ode všech.', 'L 4:16': 'A přišed do Nazareta, kde vyrostl, podle obyčeje svého vešel v den sobotní do synagogy a povstal, aby četl.', 'L 4:17': 'I podali mu knihu proroka Isaiáše, a on rozvinuv knihu, nalezl místo, kde bylo psáno:', 'L 4:18': '„Duch Páně nade mnou; proto pomazal mě, poslal mě zvěstovat evangelium chudým, uzdravovat zkroušené srdcem,', 'L 4:19': 'ohlásit zajatým propuštění a slepým prohlédnutí, propustit utisknuté na svobodu, ohlásit milostivé léto Hospodinovo a den odplaty.“', 'L 4:20': 'A svinuv knihu vrátil ji služebníkovi a posadil se. A oči všech v synagoze byly upřeny na něho.', 'L 4:21': 'I počal mluviti k nim: „Dnes naplnilo se to písmo, které jste slyšeli ušima svýma.“', 'L 4:22': 'A všichni přisvědčovali mu a divili se libým slovům, která vycházela z úst jeho, a pravili: „Není-liž tento syn Josefův?“', 'L 4:23': 'I řekl k nim: „Zajisté řeknete mi to přísloví: ,Lékaři, uzdrav se sám; ty věci veliké, které, jak jsme slyšeli, konal jsi v Kafarnaum, učiň také zde ve své otčině.‘“', 'L 4:24': 'A řekl: „Vpravdě pravím vám: Žádný prorok není příjemný ve své otčině.', 'L 4:25': 'Vpravdě pravím vám: Mnoho vdov bylo v lidu israelském za dnů v Eliášových, když nebe se zavřelo po tři léta a šest měsíců, takže hlad veliký nastal po vší zemi,', 'L 4:26': 'a k žádné z nich nebyl poslán Eliáš, leč do Sarepty Sidonské k ženě vdově.', 'L 4:27': 'A mnoho bylo malomocných v lidu israelském za proroka Elisea, a žádný z nich nebyl uzdraven leč jen Náman syrský.“', 'L 4:28': 'I naplnili se všichni v synagoze hněvem, slyšíce to,', 'L 4:29': 'a povstavše vyvrhli jej ven z města a dovedli ho až na okraj hory, na níž město jejich bylo vystaveno, aby ho srazili dolů.', 'L 4:30': 'Ale on prošed prostředkem jich, ubíral se odtud.', 'L 4:31': 'I přišel do Kafarnaum, města Galilejského, a učil je tam v sobotu.', 'L 4:32': 'A žasli nad jeho učením, neboť řeč jeho byla mocná.', 'L 4:33': 'Byl pak v synagoze člověk, který měl ducha nečistého; a ten vykřikl hlasem velikým', 'L 4:34': 'řka: „Ha, co tobě do nás, Ježíši Nazaretský? Přišel jsi nás zahubit? Vím, kdo jsi: Světec Boží.“', 'L 4:35': 'I přikázal mu Ježíš řka: „Umlkni a vyjdi od něho.“ A duch zlý vrhnuv jej doprostřed, vyšel od něho nic mu neuškodiv.', 'L 4:36': 'I padl úžas na všecky a rozmlouvali vespolek řkouce: „Jaké jest to slovo, že s mocí a silou rozkazuje duchům nečistým a vycházejí?“', 'L 4:37': 'A rozcházela se pověst o něm na každé místo té krajiny.', 'L 4:38': 'Ježíš pak vyšed ze synagogy, vstoupil do domu Šimonova; tchýně Šimonova však byla stižena velikou zimnicí; i prosili ho za ni.', 'L 4:39': 'A on postaviv se nad ní, přikázal zimnici. I přestala jí. A ona hned vstavši, posluhovala jim.', 'L 4:40': 'Když pak slunce zapadlo, všichni, kteří měli nemocné rozličnými neduhy, přivedli je k němu; on pak vzkládaje ruce na jednoho každého z nich, uzdravoval je.', 'L 4:41': 'Vycházeli však od mnohých i duchové zlí, křičíce a volajíce: „Ty jsi Syn Boží.“ Ale on hroze nedopouštěl jim mluviti, neboť věděli, že jest Vykupitelem.', 'L 4:42': 'Když pak se rozednilo, vyšed odebral se na místo osamělé, a zástupové hledali ho a přišli až k němu a zdržovali jej, aby neodcházel od nich.', 'L 4:43': 'Ale on řekl jim: „Také jiným městům musím zvěstovat království Boží, neboť k tomu byl jsem poslán.“', 'L 4:44': 'I hlásal v synagogách galilejských.', 'L 5:1': 'I stalo se, když zástupové na něho naléhali, aby slyšeli slovo Boží, on stál podle jezera Genesaretského.', 'L 5:2': 'A uzřel dvě lodi, any stojí podle jezera, rybáři pak vystoupivše z nich vypírali sítě.', 'L 5:3': 'I vstoupil na jednu loď, která patřila Šimonovi, a žádal ho, aby odrazil maličko od země. A posadiv se, učil z lodi zástupy.', 'L 5:4': 'Když pak přestal mluviti, řekl k Šimonovi: „Zajeď na hlubinu a rozestřete sítě své k lovení.“', 'L 5:5': 'A Šimon odpovídaje řekl jemu: „Mistře, po celou noc pracovavše nic jsme nechytili, ale k slovu tvému rozestru síť.“', 'L 5:6': 'A když to učinili, zahrnuli veliké množství ryb a síť jejich se trhala.', 'L 5:7': 'I pokynuli svým druhům, kteří byli na jiné lodi, aby přišli a jim pomohli. I přišli a naplnili obě lodi, takže se (téměř) potopovaly.', 'L 5:8': 'Uzřev to Šimon Petr padl k nohám Ježíšovým a řekl: „Odejdi ode mne, Pane, neboť jsem člověk hříšný.“', 'L 5:9': 'Úžas zajisté pojal ho a všecky, kteří byli s ním, nad lovem ryb, který učinili;', 'L 5:10': 'podobně i Jakuba a Jana, syny Zebedeovy, kteří byli společníky Šimonovými. I řekl Ježíš Šimonovi: „Neboj se, od toho času budeš lidi loviti.“', 'L 5:11': 'A přirazivše (lodi) k zemi, opustili všecko a šli za ním.', 'L 5:12': 'Když pak byl v jednom městě, byl tam muž, plný malomocenství a ten uzřev Ježíše, padl na tvář a prosil ho řka: „Pane, chceš-li, můžeš mě očistiti.“', 'L 5:13': 'I vztáhl ruku a dotkl se ho řka: „Chci, buď čist.“ A hned malomocenství odešlo od něho.', 'L 5:14': 'A on přikázal mu, aby nikomu (o tom) nepravil, nýbrž (řekl): „Jdi, ukaž se knězi a obětuj za očištění své, jak přikázal Mojžíš, na svědectví jim“.', 'L 5:15': 'Ale pověst o něm rozšiřovala se vždy více a mnozí zástupové scházeli se, aby ho slyšeli a byli uzdravováni od svých nemocí.', 'L 5:16': 'On však uchyloval se na pustiny a modlil se.', 'L 5:17': 'Jednoho dne seděl a učil, a seděli (tam i) fariseové a zákoníci, kteří přišli ze všeliké osady galilejské i judské a z Jerusalema, a moc Páně čelila k tomu, aby (je) uzdravoval.', 'L 5:18': 'A hle, muži nesli na loži člověka, který byl ochrnulý, a hledali, aby ho vnesli dovnitř a položili před něho,', 'L 5:19': 'a nenalezše pro zástup, kudy by ho vnesli, vystoupili na střechu a spustili jej s ložem, skrze cihly doprostřed před Ježíše.', 'L 5:20': 'A on vida jejich víru, řekl: „Člověče, odpouštějí se tobě hříchové tvoji.“', 'L 5:21': 'I počali fariseové a zákoníci mysliti takto: „Kdo jest tento, jenž mluví rouhání? Kdo může odpouštěti hřích leč jediný Bůh?“', 'L 5:22': 'Ale Ježíš seznav myšlení jejich, odpověděl a řekl jim: „Co to myslíte v srdci svém?', 'L 5:23': 'Co jest snazší říci: ,Odpouštějí se tobě hříchy*, čili říci: ,Vstaň a choď?‘', 'L 5:24': 'Abyste však věděli, že má moc Syn člověka na zemi odpouštěti hříchy, (řekl ochrnulému): Tobě pravím: Vstaň, vezmi lože své a jdi do domu svého.“', 'L 5:25': 'A hned vstav před nimi, vzal lože, na němž byl ležel, a odešel do domu svého velebě Boha.', 'L 5:26': 'I pojal úžas všecky a velebili Boha; a byli naplněni bázní řkouce: „Viděli jsme dnes věci neuvěřitelné.“', 'L 5:27': 'A potom vyšed, spatřil celníka jménem Levi, an sedí u celnice, a řekl jemu: „Pojď za mnou.“', 'L 5:28': 'A on opustiv všecko, vstal a šel za ním.', 'L 5:29': 'I učinil mu Levi hostinu velikou v domě svém a veliký byl zástup celníkův a jiných, kteří s nimi stolovali.', 'L 5:30': 'I reptali fariseové a zákoníci jejich, pravíce k jeho učeníkům: „Proč s celníky a hříšníky jíte a pijete?“', 'L 5:31': 'A Ježíš odpověděl jim: „Nepotřebují zdraví lékaře, nýbrž nemocní.', 'L 5:32': 'Nepřišel jsem volat spravedlivé, nýbrž hříšné ku pokání.“', 'L 5:33': 'Oni pak řekli k němu: „Proč učeníci Janovi postí se často a konají modlitby, podobně i farisejští, tvoji pak jedí a pijí?“', 'L 5:34': 'A Ježíš řekl jim: „Můžete ukládati svatebníkům, aby se postili, pokud ženich jest s nimi?', 'L 5:35': 'Přijdou však dnové, kdy ženich bude odňat od nich; tehda budou se postiti v těch dnech.“', 'L 5:36': 'Pravil pak k nim i podobenství: „Nikdo nepřišívá záplaty z roucha nového k rouchu starému, sic jinak i nové roucho roztrhne i k starému hodit se nebude záplata z roucha nového.', 'L 5:37': 'A nikdo nevlévá vína mladého do měchů starých, sic víno mladé roztrhne měchy a samo vyteče a měchy se zničí;', 'L 5:38': 'ale víno mladé má se vlévati do měchů nových, a obé se zachová.', 'L 5:39': 'A nikdo, jenž pil staré (víno), nechce hned mladého, neboť praví: ,Staré jest lepší.‘“', 'L 6:1': 'I stalo se v sobotu druhoprvní, že šel obilím, a učeníci trhali klasy a vymínajíce je rukama, jedli.', 'L 6:2': 'Někteří z fariseů však řekli: „Proč činíte, co není dovoleno v sobotu?“', 'L 6:3': 'Ježíš odpověděl jim: „Nečetli jste ani to, co David učinil, když dostal hlad on i ti, kteří byli s ním?', 'L 6:4': 'Jak vešel do domu Božího a obdržev chleby předkladné, jedl a dal i těm, kteří byli s ním, jichž nesluší jísti leč jedině kněžím?“', 'L 6:5': 'A pravil jim: „Pánem i soboty jest Syn člověka.“', 'L 6:6': 'V sobotu druhou pak vešel do synagogy a učil. A byl tam člověk, jehož pravá ruka byla uschlá.', 'L 6:7': 'I pozorovali ho zákoníci a fariseové, bude-li v sobotu uzdravovali, aby nalezli, z čeho by jej obžalovali.', 'L 6:8': 'On však znal myšleni jejich; i řekl člověku, jenž měl uschlou ruku: „Vstaň a postav se doprostřed.“ I vstal a postavil se.', 'L 6:9': 'Ježíš pak řekl k nim: „Ptám se vás: Jest dovoleno v sobotu dobře činiti, čili zle, život zachovati či-li zahubiti?“', 'L 6:10': 'A pohleděv kolem na ně na všecky, řekl tomu člověku: „Vztáhni ruku svou.“ I vztáhl, a ruka jeho byla uzdravena.', 'L 6:11': 'Oni však naplnili se nesmyslností a umlouvali se vespolek, co by učinili Ježíšovi.', 'L 6:12': 'Stalo se pak v těch dnech, že vyšel na horu se pomodlit a přes noc trval na modlitbě k Bohu.', 'L 6:13': 'A když se rozednilo, povolal k sobě učeníky své a vyvolil z nich dvanáct, jež také apoštoly nazval:', 'L 6:14': 'Šimona, jemuž dal jméno Petr, a Ondřeje, bratra jeho, Jakuba a Jana, Filipa a Bartoloměje,', 'L 6:15': 'Matouše a Tomáše, Jakuba (syna) Alfeova, a Šimona, jenž slove Horlivec,', 'L 6:16': 'a Judu (bratra) Jakubova, a Jidáše iškariotského, jenž se stal zrádcem.', 'L 6:17': 'A sestoupiv s nimi, stanul na rovině, (jakož) i zástup učeníků jeho a četné množství lidu ze všeho Judska i z Jerusalema a z přímořské krajiny tyrské a sidonské,', 'L 6:18': 'kteří přišli, aby jej poslechli a byli uzdraveni od neduhů svých. A byli uzdravováni také ti, kteří byli trápeni od duchů nečistých.', 'L 6:19': 'A veškeren zástup hledal se ho dotknouti, neboť moc vycházela od něho a uzdravovala všecky.', 'L 6:20': 'A tu on pozdvih oči na své učeníky pravil: „Blahoslavení (jste vy) chudí, neboť vaše jest království Boží.', 'L 6:21': 'Blahoslavení, kteří nyní lačníte, neboť budete nasyceni. Blahoslavení, kteří nyní pláčete, neboť budete se smáti.', 'L 6:22': 'Blahoslavení budete, když lidé budou vás nenáviděti a když vás vyobcují a potupí a jméno vaše jako špatné vyvrhnou pro Syna člověka.', 'L 6:23': 'Radujte se v ten den a veselte se, neboť hle, odplata vaše hojná jest v nebesích; vždyť taktéž činívali prorokům otcové jejich.“', 'L 6:24': '„Avšak běda vám bohatým, neboť již máte potěšení své.', 'L 6:25': 'Běda vám, kteří jste nasyceni, neboť budete lačněti. Běda vám, kteří se smějete nyní, neboť budete kvíliti a plakati.', 'L 6:26': 'Běda, když budou o vás dobře mluviti všichni lidé, neboť taktéž činívali prorokům nepravým otcové jejich.“', 'L 6:27': '„Ale vám, kteří mě posloucháte, pravím: Milujte nepřátele své, dobře čiňte těm, kteří vás nenávidí,', 'L 6:28': 'dobrořečte těm, kteří vám zlořečí, a modlete se za ty, kteří vás pomlouvají.', 'L 6:29': 'Tomu, kdo tě bije v líce, nastav i druhé, a před tím, jenž ti bere plášť, nebraň ani sukně.', 'L 6:30': 'Tomu, kdo tě prosí dej, a od toho, jenž bere, co jest tvoje, nežádej zpět.', 'L 6:31': 'A jak chcete, aby lidé činili vám, i vy čiňte jim.', 'L 6:32': 'A milujete-li ty, kteří milují vás, jaký máte vděk? Vždyť i hříšníci milují ty, kteří je milují.', 'L 6:33': 'A činíte-li dobře těm, kteří vám dobře činí, jaký máte vděk? Vždyť i hříšníci to činí?', 'L 6:34': 'A půjčíte-li těm, od nichž se nadějete, že to zase dostanete, jaký máte vděk? Vždyť i hříšníci půjčují hříšníkům, aby dostali zase tolikéž.', 'L 6:35': 'Ale milujte nepřátele své, dobře čiňte a půjčujte, nic (nazpět) nečekajíce: a odplata vaše bude hojná a budete podobni Nejvyššímu, neboť on jest dobrotivý k nevděčným i zlým.“', 'L 6:36': '„Buďte (tedy) milosrdní, jakož i Otec váš milosrdný jest.', 'L 6:37': 'Nesuďte, a nebudete souzeni; neodsuzujte, a nebudete odsouzeni; odpouštějte a bude vám odpuštěno.', 'L 6:38': 'Dávejte a bude vám dáno; míru dobrou a natlačenou a natřesenou a vrchovatou dají do klína vašeho; neboť jakou měrou měříte, takovou bude vám odměřeno.“', 'L 6:39': 'Pověděl pak jim i podobenství: „Může slepý vésti slepého? Nepadnou-liž oba do jámy?', 'L 6:40': 'Není učeník nad mistra, ale dokonalý bude každý, bude-li jako mistr jeho.', 'L 6:41': 'Proč však vidíš třísku v oku bratra svého a trámu ve svém oku nepozoruješ?', 'L 6:42': 'Aneb kterak můžeš říci bratru svému: ,Bratře nechej, ať vyvrhnu třísku z oka tvého, sám ve svém oku trámu nevida? Pokrytče, vyvrž nejprve trám z oka svého a potom přihlédni, abys vyvrhl třísku z oka bratra svého.', 'L 6:43': 'To zajisté není strom dobrý, jenž přináší ovoce špatné, ani strom špatný jenž nese ovoce dobré.', 'L 6:44': 'Neboť každý strom poznává se po ovoci svém; nečesajíť s trní fíkův ani nesbírají s bodláčí hroznů.', 'L 6:45': 'Dobrý člověk z dobré zásoby srdce svého vyndává věci dobré, a zlý člověk ze špatné zásoby vyndává věci špatné; neboť z hojnosti srdce mluví ústa jeho.“', 'L 6:46': '„Proč však říkáte mi; ,Pane, Pane‘, a nečiníte, co pravím?', 'L 6:47': 'Každý, kdo přichází ke mně a slyší má slova a je koná - o tom ukáži vám, komu jest podoben.', 'L 6:48': 'Podoben jest člověku, jenž stavě dům kopal hluboko a položil základ na skálu. Když pak povstala povodeň, obořila se řeka na ten dům a nemohla jím pohnouti, - neboť byl založen na skále. -', 'L 6:49': 'Kdo však slyší a nekoná, podoben jest člověku, jenž postavil dům na zemi bez základu, na který se obořila řeka, a hned padl a pád domu toho byl veliký.“', 'L 7:1': 'Když pak dokončil všecka ta slova svá k lidu, vešel do Kafarnaum.', 'L 7:2': 'Služebník pak jednoho setníka jsa nemocen blížil se k smrti, a ten byl u něho ve vážnosti.', 'L 7:3': 'I uslyšev o Ježíšovi, poslal k němu židovské starší s prosbou, aby přijda uzdravil služebníka jeho.', 'L 7:4': 'A oni přišedše k Ježíšovi, prosili ho snažně řkouce: „Hoden jest, abys mu to prokázal;', 'L 7:5': 'neboť miluje národ náš a sám postavil nám synagogu.“', 'L 7:6': 'Ježíš tedy šel s nimi. A když byl již nedaleko od domu, setník poslal k němu přátele, aby mu řekli: „Pane neobtěžuj se, neboť nejsem hoden, abys vešel pod střechu mou;', 'L 7:7': 'proto jsem ani nepokládal se za hodna, abych přišel k tobě; ale rci slovo, a uzdraven bude služebník můj.', 'L 7:8': 'Neboť i já jsem člověk pod mocí postavený, maje pod sebou vojáky, a dím tomuto: ,Jdi,‘ i jde, a jinému: ,Přijď‘, a přijde, a svému služebníku: ,Učiň toto‘ i učiní.“', 'L 7:9': 'Uslyšev to Ježíš podivil se a obrátiv se k zástupu, který šel za ním, řekl: „Vpravdě pravím vám. Ani v lidu israelském nenalezl jsem víry tak veliké.“', 'L 7:10': 'A když se navrátili domů ti, kteří byli posláni, nalezli zdravým služebníka, jenž byl nemocen.', 'L 7:11': 'Potom šel do města, které slove Naim, a šli s ním učeníci jeho a zástup veliký. -', 'L 7:12': 'Když pak se přiblížil ke bráně města, vynášeli mrtvého, jediného syna matky jeho, a ta byla vdova, a četný zástup lidu z města (šel) s ní.', 'L 7:13': 'Spatřiv ji Pán, slitoval se nad ní a řekl jí: „Neplač,“', 'L 7:14': 'A přistoupiv dotkl se mar; ti pak, kteří (jej) nesli, zastavili se. - I řekl: „Mládenče, tobě pravím, vstaň.“', 'L 7:15': 'A posadil se ten, jenž byl mrtvý, a počal mluviti. I dal jej matce jeho.', 'L 7:16': 'Pojala pak všecky bázeň a velebili Boha řkouce: „Prorok veliký povstal mezi námi“ a „Bůh navštívil lid svůj.“', 'L 7:17': 'A rozšířilo se o něm slovo to po celém Judsku a po všem okolí.', 'L 7:18': 'I zvěstovali Janovi učeníci jeho o všech těchto věcech.', 'L 7:19': 'A tu Jan povolav k sobě dva ze svých učeníků, poslal je k Ježíšovi se vzkazem: „Ty-li jsi ten, který přijíti má, či-li jiného čekáme?“', 'L 7:20': 'Přišedše tedy k němu muži ti řekli: „Jan Křtitel poslal nás k tobě se vzkazem: ,Ty-li jsi ten, který přijíti má, či-li jiného čekáme?‘“', 'L 7:21': 'V touž hodinu pak uzdravil mnohé od neduhův a nemocí a duchů zlých, a mnoha slepcům udělil zrak.', 'L 7:22': 'I odpověděl jim a řekl: „Jděte a zvěstujte Janovi, co jste slyšeli a viděli: Slepí vidí, kulhaví chodí, malomocní se očišťují, hluší slyší, mrtví vstávají z mrtvých, chudým se zvěstuje evangelium,', 'L 7:23': 'a blahoslavený jest, kdo nebude se horšiti nade mnou.“', 'L 7:24': 'A když poslové Janovi odešli, počal mluviti k zástupům o Janovi: „Co jste vyšli na poušť viděti? třtinu-li větrem se klátící?', 'L 7:25': '(Nikoli), nýbrž co jste vyšli viděti? člověka-li měkkým rouchem oděného? Hle ti, kteří nosí roucho skvostné a žijí v rozkoších, v domech královských jsou.', 'L 7:26': 'Co tedy jste vyšli viděti? Proroka-li? Zajisté; pravím vám: i více nežli proroka.', 'L 7:27': 'Tento jest, o němž jest psáno: ,Hle já posílám anděla svého před tváří tvou, který připraví cestu tvou před tebou.‘', 'L 7:28': 'Neboť pravím vám: Mezi zrozenci ženinými není žádného proroka většího nad jana Křtitele; avšak (i ten), kdo menší jest v království Božím, větší jest než on.“', 'L 7:29': 'A veškeren lid uslyšev ho i celníci uznali Boha davše se pokřtíti křtem Janovým,', 'L 7:30': 'ale fariseové a zákoníci pohrdli sami proti sobě úradkem Božím, nedavše se pokřtíti od něho.', 'L 7:31': 'Komu tedy připodobním lidi pokolení tohoto a komu jsou podobni?', 'L 7:32': 'Podobni jsou chlapcům, kteří sedí na náměstí a k sobě vespolek volají a říkají: ,Pískali jsme vám, a netančili jste. Naříkali jsme a neplakali jste.‘', 'L 7:33': 'Neboť přišel jan Křtitel ani nejeda chleba, ani nepije vína, a pravíte: ,Má zlého ducha.‘', 'L 7:34': 'Přišel Syn člověka jeda i pije, a pravíte: ,Hle, člověk žrout a pijan vína, přítel celníkův a hříšníkův.‘ ', 'L 7:35': 'Avšak uznána byla ta moudrost ode všech moudrých.“', 'L 7:36': 'Prosil pak ho jeden z fariseů, aby s ním pojedl. I vešel do domu fariseova a zaujal místo u stolu.', 'L 7:37': 'A hle, žena, která byla v městě jako hříšnice (známa) dověděvši se, že stoluje v domě fariseově, přinesla alabastrovou nádobu masti,', 'L 7:38': 'a postavivši se vzadu u nohou jeho, počala (plačíc) smáčeti slzami nohy jeho a utírala je vlasy hlavy své a líbala nohy jeho a mazala je mastí.', 'L 7:39': 'Uzřev pak to fariseus, který ho pozval, pravil sám u sebe: „Kdyby tento byl prorokem, věděl by, kdo a jaká jest ta žena, která se ho dotýká; neboť jest hříšnice.“', 'L 7:40': 'A Ježíš osloviv jej řekl: ,Šimone, mám ti něco pověděti.“ On pak řekl: „Mistře pověz.“', 'L 7:41': '„Jakýsi věřitel měl dva dlužníky; jeden byl mu dlužen pět set denárů a druhý padesát.', 'L 7:42': 'Poněvadž neměli, čím by zaplatili, „odpustil oběma. Který tedy z nich miluje ho více?“', 'L 7:43': 'Odpověděv Šimon řekl: „Myslím, že ten, jemuž více odpustil.“ A on řekl jemu: „Dobře jsi usoudil.“', 'L 7:44': 'A obrátiv se k ženě, řekl Šimonovi: „Vidíš tuto ženu? Vešel jsem do domu tvého; vody na nohy mé jsi nepodal, tato však slzami smočila mé nohy a utřela je vlasy svými.', 'L 7:45': 'Políbení jsi mi nedal, tato však, jak vešla, nepřestala líbati mé nohy.', 'L 7:46': 'Olejem nepomazal jsi hlavy mé, tato však mastí pomazala nohy mé.', 'L 7:47': 'Proto pravím tobě, odpouštějí se jí hříchy mnohé, neboť milovala mnoho. Komu pak méně se odpouští, méně miluje.“', 'L 7:48': 'I řekl k ní: „Odpouštějí se tobě hříchy.“', 'L 7:49': 'A tu počali spolustolujíci říkati sami u sebe: „Kdo jest tento, jenž i hříchy odpouští?“', 'L 7:50': 'Ale Ježíš řekl k ženě: „Víra tvá tě spasila; jdi v pokoji.“', 'L 8:1': 'Potom chodil po městech a vesnicích, hlásaje a zvěstuje o království Božím, a dvanáct (apoštolů) s ním,', 'L 8:2': 'též některé ženy, které byly uzdraveny od zlých duchův a od nemocí: Maria zvaná Magdalena, od níž vyšlo sedm duchů zlých,', 'L 8:3': 'Johanna manželka Chuzy, správce Herodova, a Susanna a mnoho jiných, které mu přisluhovaly ze svých statkův.', 'L 8:4': 'Když pak se scházel zástup četný a od měst brali se k němu, pravil podobenstvím:', 'L 8:5': '„Vyšel rozsévač, aby rozséval símě své, a když rozséval, některá zrna padla vedle cesty, a byla pošlapána a ptáci nebeští sezobali je.', 'L 8:6': 'A jiné padlo na skálu a vzešedši uschlo, poněvadž nemělo vláhy.', 'L 8:7': 'A jiné padlo mezi trní, a trní spoluvzrostlé udusilo je.', 'L 8:8': 'A jiné padlo v zemi dobrou a vzešedši vydalo užitek stonásobný.“ To pověděv zvolal: „Kdo má uši k slyšení, slyš.“', 'L 8:9': 'I otázali se ho učeníci jeho, co to podobenství znamená.', 'L 8:10': 'On pak řekl: „Vám dáno jest znáti tajemství království Božího, ostatním však v podobenstvích, aby hledíce neviděli a poslouchajíce nesrozuměli.', 'L 8:11': 'Tento pak jest rozum v podobenství: Símě jest slovo Boží.', 'L 8:12': 'Těmi, kteří (jsou) vedle cesty, rozumějí se ti, kteří slyší; potom přichází ďábel a odnímá to slovo ze srdce jejich, aby uvěříce spaseni nebyli.', 'L 8:13': 'Těmi pak, kteří na skále (jsou), rozumějí se ti, kteří, když uslyší, přijímají slovo s radostí; ale ti nemají kořene: na čas věří a v čas pokušení odstupují.', 'L 8:14': 'Oním pak, jež padlo do trní, rozumějí se ti, kteří uslyšeli, ale na cestě udušováni bývají od péčí a bohatství a rozkoší života, a nepřinášejí užitku.', 'L 8:15': 'A tím, které jest v zemi dobré, rozumějí se ti, kteří uslyševše slovo, uchovávají je v srdci dobrém a výborném a přinášejí užitek v trpělivosti.', 'L 8:16': 'Nikdo pak rozsvítiv svíci nepřikrývá jí nádobou ani nestaví ji pod postel, nýbrž na svícen ji staví, aby viděli světlo ti, kteří vcházejí;', 'L 8:17': 'neboť nic není tajno, co se neprojeví, a nic skryto, co by se nepoznalo a nepřišlo na jevo.', 'L 8:18': 'Vizte tedy, jak slyšíte: neboť kdo má, tomu bude dáno, a kdo nemá, od toho bude odňato i to, co myslí, že má.“', 'L 8:19': 'Přišli pak k němu matka a bratři jeho, ale pro zástup nemohli, se k němu dostati.', 'L 8:20': 'I oznámili mu: „Matka tvá a bratři tvoji stojí venku a chtějí tě viděti.“', 'L 8:21': 'Ale on odpověděv řekl k nim: „Matka má a bratři moji jsou tito, kteří slovo Boží slyší a plní.“', 'L 8:22': 'Jednoho dne pak vstoupil na lodičku se svými učeníky a řekl k nim: „Přeplavme se přes jezero.“ I odrazili.', 'L 8:23': 'A když se plavili, usnul. I přišla vichřice na jezero, a zalévali se a byli v nebezpečenství.', 'L 8:24': 'Přistoupivše pak k němu, vzbudili ho a řekli: „Mistře, mistře, hyneme.“ A on vstav, přikázal větru i návalu vody, a přestaly, a nastalo ticho.', 'L 8:25': 'I řekl k nim: „Kde jest víra vaše?“ Ale oni jsouce ustrašeni, podivili se a pravili k sobě vespolek: „I kdo jest tento, že i větrům a moři přikazuje, a poslouchají ho?“', 'L 8:26': 'I připluli do krajiny gerasenské, která jest proti Galilei.', 'L 8:27': 'A když vystoupil na zemi, potkal se s ním jeden muž z města, který měl ducha zlého již po mnoho časů, a neodíval se rouchem ani nezůstával v domě, nýbrž v hrobech.', 'L 8:28': 'Ten uzřev Ježíše, padl před ním a vykřiknuv hlasem velikým pravil: „Co jest ti do mne, Ježíši, Synu Boha Nejvyššího? Prosím tě, netrap mě.“', 'L 8:29': 'Přikazoval totiž duchu nečistému, aby vyšel od toho člověka. Neboť již po mnoho časů jej uchvacoval; i býval spoután řetězy a okovy a hlídán, ale on přetrhávaje pouta, býval puzen od ducha zlého na pouště.', 'L 8:30': 'I otázal se ho Ježíš řka: „Jak se jmenuješ?“ On pak řekl: „Pluk“, neboť mnoho duchů zlých vešlo do něho.', 'L 8:31': 'A prosili ho, aby jim nepřikazoval jíti do propasti (pekelné).', 'L 8:32': 'Bylo pak tam stádo mnoha vepřů, kteří se pásli na hoře; i prosili ho, aby jim dovolil do nich vejíti. A povolil jim to.', 'L 8:33': 'Vyšedše tedy duchové zlí od toho člověka, vešli do vepřů a tu hnalo se stádo srázem do jezera a utonulo.', 'L 8:34': 'Ti pak, kteří je pásli, uzřevše, co se stalo, utekli a ohlásili to po městě i po venkově.', 'L 8:35': 'I vyšli (lidé), aby viděli, co se stalo, a přišedše k Ježíšovi, nalezli člověka, od něhož duchové zlí vyšli, an sedí u nohou Ježíšových oděn a při zdravé mysli; i báli se.', 'L 8:36': 'Ti pak, kteří to byli viděli, pověděli jim (také), kterak posedlý byl uzdraven.', 'L 8:37': 'I prosilo ho veškeré množství krajiny gerasenské, aby odešel od nich, neboť byli pojati bázní velikou. On tedy vstoupiv na loď, navrátil se.', 'L 8:38': 'Prosil pak ho ten muž, od něhož duchové zlí vyšli, by směl býti s ním. Ale Ježíš propustil ho řka:', 'L 8:39': '„Navrať se do domu svého a vypravuj, jak veliké věci učinil ti Bůh.“ I odešel po celém městě hlásaje, jak veliké věci učinil mu Ježíš.', 'L 8:40': 'A když Ježíš se navrátil, přijal ho zástup; neboť všichni jej očekávali.', 'L 8:41': 'A hle, přišel muž, jménem Jair, a ten byl představeným synagogy. A pad k nohám Ježíšovým prosil ho, aby vešel do jeho domu;', 'L 8:42': 'neboť měl jedinou dceru as dvanáctiletou, a ta umírala. I přihodilo se, když šel, zástupové tlačili se na něj.', 'L 8:43': 'A jedna žena, která měla krvotok, dvanáct rokův a vynaložila na lékaře všechen statek svůj, aniž mohla býti od koho uzdravena,', 'L 8:44': 'přistoupivši od zadu dotkla se třepení roucha jeho, a hned se zastavil krvotok její.', 'L 8:45': 'I řekl Ježíš: „Kdo jest ten, jenž se mě dotkl?“ A když všichni popírali, řekl Petr a ti, kteří byli s ním: „Mistře, zástupové se tisknou a tlačí na tebe, a pravíš: ,Kdo jest ten, jenž se mě dotkl?‘“', 'L 8:46': 'Ale Ježíš řekl: „Dotkl se mě někdo, neboť já vím, že moc vyšla ode mne.“', 'L 8:47': 'Vidouc tedy žena, že se neutajila, třesouc se přišla a padši před ním, pověděla přede vším lidem, z které příčiny se ho dotkla a kterak se hned uzdravila.', 'L 8:48': 'On pak řekl jí: „Dcero, víra tvá tě uzdravila, jdi v pokoji.“', 'L 8:49': 'Když ještě mluvil, přišel kdosi od představeného synagogy a řekl jemu: „Dcera tvá zemřela, neobtěžuj mistra.“', 'L 8:50': 'Ale Ježíš uslyšev to slovo, pravil otci té dívky: „Neboj se, toliko věř, a bude zdráva.“', 'L 8:51': 'A vešed do domu, nenechal nikoho vejíti s sebou leč Petra a Jakuba a Jana a dívčina otce i matku.', 'L 8:52': 'Plakali pak všichni a kvíleli pro ni. Ale on řekl: „Neplačte, (dívka) neumřela, nýbrž spí.“', 'L 8:53': 'I posmívali se mu, vědouce, že zemřela.', 'L 8:54': 'On však vzav ji za ruku, zavolal ji řka: „Dívko vstaň.“', 'L 8:55': 'I navrátil se duch její, a vstala hned. A nařídil, aby jí dali jísti.', 'L 8:56': 'I žasli a divili se její rodiče, ale on přikázal jim, aby nikomu neříkali, co se stalo. ', 'L 9:1': 'Povolav pak k sobě dvanáct apoštolů, dal jim moc a sílu nade všemi duchy zlými i uzdravovati neduhy,', 'L 9:2': 'a poslal je hlásat království Boží a hojit nemocné.', 'L 9:3': 'I řekl jim: „Ničeho neberte na cestu, ani holi, ani mošny, ani chleba, ani peněz, ani po dvou sukních nemějte.', 'L 9:4': 'A do kteréhokoli domu vejdete, tam zůstávejte a odtud vycházejte.', 'L 9:5': 'A kde vás nepřijmou, z toho města vycházejíce, setřeste i prach s nohou svých na svědectví proti nim.“', 'L 9:6': 'I vyšli a chodili po vesnicích, zvěstujíce evangelium a uzdravujíce všudy.', 'L 9:7': 'Uslyšel pak Herodes tetrarcha o všem, co činil (Ježíš), a byl v rozpacích,', 'L 9:8': 'neboť někteří říkali: „Jan vstal z mrtvých“, jiní: „Eliáš se objevil“, jiní pak: „Jeden ze starých proroků vstal z mrtvých.“', 'L 9:9': 'I řekl Herodes: „Jana jsem sťal; kdo však jest tento, o němž slyším takové věci?“ A hledal ho spatřiti.', 'L 9:10': 'A když se apoštolé vrátili, vypravovali mu všecko, co činili; i pojal je a odebral se (s nimi) v soukromí na místo osamělé, které jest u Betsaidy.', 'L 9:11': 'Seznavše to zástupové, šli za ním; i přijal je a mluvil jim o království Božím a uzdravoval ty, kteří uzdravení potřebovali.', 'L 9:12': 'Ale den počal se nachylovati. I přistoupilo k němu dvanácte a řekli jemu: „Rozpusť zástupy, aby odejdouce do okolních vesnic a dvorců se ubytovali a nalezli si pokrmy; neboť zde jsme na místě osamělém.“', 'L 9:13': 'Ale on řekl jim: „Dejte vy jim jísti.“ Oni pak řekli: „Nemáme více než pět chlebův a dvě ryby, leč bychom snad odešli a nakoupili pokrmů pro všechen zástup tento.“', 'L 9:14': 'Bylo pak tam asi pět tisíc mužů. I řekl učeníkům svým: „Rozsaďte je ve skupinách (as) po padesáti.“', 'L 9:15': 'I učinili tak a rozsadili všecky.', 'L 9:16': 'Vzav pak pět chlebův i dvě ryby a pohlédnuv k nebi, požehnal je a rozlámav je, dával učeníkům, aby je položili před zástupy.', 'L 9:17': 'I jedli všichni a nasytili se. A bylo sebráno, co jim zbylo, dvanáct košů kousků.', 'L 9:18': 'Když pak se modlil o samotě, byli s ním učeníci jeho. I otázal se jich: „Kým mě praví býti zástupové?“', 'L 9:19': 'A oni odpověděli: „Janem Křtitelem“, a jiní: „Eliášem“, jiní pak, že jeden z proroků vstal z mrtvých.', 'L 9:20': 'I řekl jim: „Vy však kým mne býti pravíte?“ A Šimon Petr odpověděl: „Kristem Božím.“', 'L 9:21': 'I přikázal jim přísně, aby neříkali toho nikomu, pravě:', 'L 9:22': '„Syn člověka musí mnoho trpěti a zavržen býti od starších a velekněží i zákoníkův a býti zabit a třetího dne vstáti z mrtvých.“', 'L 9:23': 'A řekl ke všem: „Chce-li kdo za mnou přijíti, zapři sebe sám a vezmi kříž svůj každodenně a následuj mne.', 'L 9:24': 'Neboť kdo by chtěl život svůj zachovati, ztratí jej, kdo by však ztratil život svůj pro mne, ten zachová jej.', 'L 9:25': 'Neboť co prospěje člověku, byť celý svět získal, ale sám sebe zahubil a na sobě škodu utrpěl?', 'L 9:26': 'Neboť kdo se styděti bude za mne a za slova má, za toho bude se styděti Syn člověka, když přijde ve slávě své i Otcově a svatých andělův.', 'L 9:27': 'Ale pravím vám pravdivě: Jsou někteří mezi přítomnými, kteří neokusí smrti, dokavad neuzří království Božího.“', 'L 9:28': 'Po těchto slovech asi za osm dní pojal Petra a Jakuba a Jana a vyšel na horu, aby se pomodlil.', 'L 9:29': 'A když se modlil, stal se vzhled jeho obličeje jiným a oděv jeho bílým a stkvoucím.', 'L 9:30': 'A hle, dva muži rozmlouvali s ním; byli to Mojžíš a Eliáš,', 'L 9:31': 'kteří se ukázali ve slávě; a mluvili o jeho smrti, kterou měl podstoupiti v Jerusalemě.', 'L 9:32': 'Petr pak a ti, kteří byli s ním, byli obtíženi spánkem; probděvše však, viděli slávu jeho a dva muže, kteří stáli s ním.', 'L 9:33': 'Když pak byli na odchodě od něho, Petr řekl k Ježíšovi: „Mistře, dobře jest nám zde býti; i udělejme tři stánky, jeden tobě a jeden Mojžíšovi a jeden Eliášovi“; nevědělť, co praví.', 'L 9:34': 'Když to mluvil, nastal oblak a zastínil je; i báli se, když oni vešli do oblaku.', 'L 9:35': 'A hlas přišel z oblaku řkoucí: „Tento jest Syn můj milý, toho poslouchejte.“', 'L 9:36': 'A jak se ten hlas stal, shledali Ježíše samotna. A oni mlčeli a nepověděli v těch dnech nikomu ničeho z toho, co viděli.', 'L 9:37': 'Když pak následujícího dne sestoupili s hory, setkal se s ním zástup veliký.', 'L 9:38': 'A hle, jeden muž ze zástupu zvolal: „Mistře, prosím tě, vzhlédni na syna mého, neboť mám jediného.', 'L 9:39': 'A hle, duch jej uchvacuje, i křičí znenadání, a poráží ho a lomcuje jím, takže sliní; a stěží od něho odchází vysiluje ho.', 'L 9:40': 'I poprosil jsem učeníky tvé, aby ho vymítli, ale nemohli.“', 'L 9:41': 'Odpověděv pak Ježíš řekl: „Ó pokolení nevěřící a převrácené, dokavad mám býti u vás a vás trpěti? Přiveď sem syna svého!“', 'L 9:42': 'A když přicházel, porazil jej duch zlý a lomcoval jím.', 'L 9:43': 'I přikázal Ježíš duchu nečistému a uzdravil pacholíka a odevzdal jej otci jeho.', 'L 9:44': 'A všichni žasli nad velikostí božskou. A když se všichni divili všem věcem, které činil, řekl k učeníkům svým: „Vy složte ve svém srdci řeči tyto, neboť Syn člověka bude vydán v ruce lidské.', 'L 9:45': 'Ale oni neporozuměli té výpovědi, a byla zakryta před nimi, aby jí nepojali; a báli se ho otázati o té výpovědi.', 'L 9:46': 'Připadla jim pak myšlenka, kdo by z nich byl větší.', 'L 9:47': 'Ale Ježíš vida myšlenky srdce jejich, pojal pachole a postavil je vedle sebe', 'L 9:48': 'a řekl jim: „Kdo přijme pachole toto pro jméno mé, mne přijímá, a kdo mne přijme, přijímá toho, jenž mne poslal. Neboť kdo jest menší mezi vámi všemi, ten jest větší.“', 'L 9:49': 'I promluvil Jan a řekl: „Mistře, viděli jsme kohosi, an ve jménu tvém vymítá duchy zlé; i bránili jsme mu, poněvadž nechodí s námi.“', 'L 9:50': 'Ale Ježíš řekl k němu: „Nebraňte; neboť kdo není proti vám, jest pro vás.“', 'L 9:51': 'Když pak přicházel čas, kdy měl býti vzat do nebe, předsevzal si pevně, že půjde do Jerusalema.', 'L 9:52': 'I poslal posly před sebou, a ti odešedše vešli do jedné vesnice samařské, aby mu (tam) připravili.', 'L 9:53': 'Ale nepřijali ho, poněvadž se bral do Jerusalema.', 'L 9:54': 'Uzřevše (to) učeníci jeho Jakub a Jan pravili: „Pane, chceš, abychom řekli, by oheň sestoupil s nebe a je zahubil?“', 'L 9:55': 'Ale on obrátiv se, pokáral je řka: „Nevíte, čího ducha jste.', 'L 9:56': 'Syn člověka nepřišel duše zahubit, nýbrž spasit.“ I odešli do jiné vesnice.', 'L 9:57': 'Když pak se brali cestou, kdosi řekl k němu: „Budu tě následovati, kamkoli půjdeš.“', 'L 9:58': 'A Ježíš řekl jemu: „Lišky mají doupata a ptáci nebeští hnízda, ale Syn člověka nemá, kde by hlavu položil.“', 'L 9:59': 'K jinému však pravil: „Pojď za mnou.“ On pak řekl: „Pane, dovol mi prve odejíti a pochovati otce mého.“', 'L 9:60': 'A Ježíš pravil: „Nech, ať mrtví pochovávají své mrtvé, ty však jdi a zvěstuj království Boží.“', 'L 9:61': 'I řekl jiný: „Budu tě následovati, Pane, dříve však mi dovol rozloučiti se s těmi, kteří jsou v domě mém.“', 'L 9:62': 'A Ježíš řekl k němu: „Nikdo, jenž položil ruku svou ke pluhu a ohlíží se nazpět, není způsobilý ke království Božímu.“', 'L 10:1': 'Nato Pán vyvolil ještě jiných sedmdesát dva a poslal je po dvou před sebou do každého města i místa, kam hodlal sám přijíti.', 'L 10:2': 'I pravil k nim: „Žeň sice mnohá jest, ale dělníků málo. Proste tedy Pána žní, aby poslal dělniky na žeň svou.', 'L 10:3': 'Jděte; hle já posílám vás jako ovce mezi vlky.', 'L 10:4': 'Nenoste (s sebou) měšce, ani mošny, ani obuvi, a nikoho na cestě nepozdravujte.', 'L 10:5': 'Vejdouce do domu, řekněte napřed: ,Pokoj domu tomuto.‘', 'L 10:6': 'A bude-li tam člověk pokoje hodný, spočine na něm pokoj váš, pakli ne, vrátí se k vám.', 'L 10:7': 'V tom domě pak zůstávejte jedouce a pijíce, co mají; neboť hoden jest dělník mzdy své. Nepřecházejte z domu do domu.', 'L 10:8': 'A když vejdete do města a přijmou vás, jezte (tam), co vám předloží,', 'L 10:9': 'a uzdravujte nemocné, kteří jsou v něm, a rcete jim: ,Přiblížilo se k vám království Boží.‘', 'L 10:10': 'Když však vejdete do města a nepřijmou vás, vyjděte (tam) na ulice jeho a rcete:', 'L 10:11': ',Stíráme vám i prach, který se nám přichytil na nohou z města vašeho; to však vězte, že se přiblížilo království Boží.‘', 'L 10:12': 'Pravím vám, že Sodomě bude v onen den lehčeji než městu tomu.', 'L 10:13': 'Běda tobě, Korozaim, běda tobě, Betsaido! Neboť kdyby v Tyru a Sidonu byly se udály divy, které se děly ve vás, byli by dávno v žínici a popelu sedíce učinili pokání.', 'L 10:14': 'Avšak Tyru a Sidonu bude lehčeji na soudě nežli vám.', 'L 10:15': 'A ty, Kafarnaum, až do nebe povýšené, až do propasti budeš pohříženo.', 'L 10:16': 'Kdo vás slyší, mne slyší, a kdo vámi pohrdá, mnou pohrdá, kdo však mnou pohrdá, pohrdá tím, jenž mě poslal.“', 'L 10:17': 'Navrátilo se pak těch sedmdesát dva s radostí řkouce: „Pane, také zlí duchové se nám poddávají ve jménu tvém.“', 'L 10:18': 'I řekl jim: „Viděl jsem satana jako blesk padati s nebe.', 'L 10:19': 'Hle, dal jsem vám moc šlapati na hady a na štíry a na veškerou sílu nepřítele, a nic vám neuškodí.', 'L 10:20': 'Avšak z toho se neradujte, že duchové se vám poddávají, nýbrž radujte se, že jména vaše napsána jsou v nebesích.“', 'L 10:21': 'V tu hodinu zaplesal v Duchu svatém a řekl: „Velebím tebe, Otče, Pane nebe i země, že jsi skryl tyto věci před moudrými a opatrnými a zjevil jsi je nedospělým; ano, Otče, že se tak zalíbilo tobě.', 'L 10:22': 'Všecko jest mi dáno od Otce mého, a nikdo neví, kdo jest Syn, leč Otec, a kdo jest Otec, leč Syn, a komu by chtěl Syn zjeviti.“', 'L 10:23': 'A obrátiv se k učeníkům svým pravil: „Blahoslavené oči, které vidí, co vy vidíte.', 'L 10:24': 'Neboť pravím vám, že mnozí proroci a králové přáli si viděti, co vy vidíte, a neviděli, a slyšeti, co vy slyšíte, a neslyšeli.“', 'L 10:25': 'A hle, jeden zákoník vstal, aby ho pokoušel; i řekl: „Mistře, co musím učinit, abych obdržel život věčný?“', 'L 10:26': 'On pak řekl jemu: „Co jest psáno v zákoně? Kterak (tam) čteš.“', 'L 10:27': 'A on odpověděl: „Milovati budeš Pána Boha svého z celého srdce svého a z celé duše své a ze vší síly své i ze vší mysli své, a bližního svého jako sebe samého.“', 'L 10:28': 'I řekl jemu: „Dobře jsi odpověděl; to čiň a živ budeš.“', 'L 10:29': 'Ale on chtěje se ospravedlniti, řekl k Ježíšovi: „A kdo jest můj bližní?“', 'L 10:30': 'I ujal se Ježíš slova a řekl: „Člověk jeden šel z Jerusalema do Jericha a upadl mezi lotry, kteří ho nejen oloupili, nýbrž i zranili, a odešli polomrtvá ho nechavše.', 'L 10:31': 'I přihodilo se, že kněz jeden šel tou cestou a uzřev jej pominul.', 'L 10:32': 'Podobně i levita přibyv k tomu místu a uzřev jej pominul.', 'L 10:33': 'Samaritán však jeden konaje cestu přišel k němu a spatřiv ho pohnul se milosrdenstvím.', 'L 10:34': 'I přistoupil k němu a ovázal jeho rány, naliv na ně oleje a vína, a vloživ jej na své hovádko dopravil ho do hospody a měl o něj péči.', 'L 10:35': 'A druhého dne vyňav dva denáry dal je hospodskému a řekl: ,Měj o něj péči, a co nad to vynaložíš, já ti nahradím, až se budu vraceti.‘', 'L 10:36': 'Kdo z těch tří zdá se tobě, že byl bližním tomu, jenž upadl mezi lotry?“', 'L 10:37': 'A on řekl: „Ten, jenž mu prokázal milosrdenství.“ I řekl mu Ježíš: „Jdi, a čiň i ty podobně.“', 'L 10:38': 'Když pak se brali cestou, vešel do jedné vesnice, a žena jedna jménem Marta přijala jej do domu svého.', 'L 10:39': 'A ta měla sestru jménem Marii, která posadivši se k nohám Páně poslouchala slova jeho.', 'L 10:40': 'Ale Marta zabírala se hojnou obsluhou; přistoupivši pak k němu pravila: „Pane, nedbáš-li toho, že sestra má nechala mě samu sloužiti? Řekni jí tedy, ať mi pomůže.“', 'L 10:41': 'Ježíš však odpověděl: „Marto, Marto, pečlivá jsi a znepokojuješ se ve mnoha věcech,', 'L 10:42': 'ale jednoho jest zapotřebí. Maria nejlepší stránku vyvolila, která nebude odňata od ní.“', 'L 11:1': 'I stalo se, když se na jednom místě modlil, že jak přestal, řekl mu jeden z učeníků jeho: „Pane, nauč nás modliti se, jakož i Jan naučil učeníky své.“', 'L 11:2': 'A on řekl jim: „Když se modlíte rcete: Otče, posvěť se jméno tvé. Přijď království tvé.', 'L 11:3': 'Chléb náš vezdejší dej nám dnes.', 'L 11:4': 'A odpusť nám naše hříchy, neboť i my odpouštíme každému vinníku našemu. A neuveď nás v pokušení.“', 'L 11:5': 'A řekl jim: „Kdo z vás bude míti přítele, jenž, půjde-li k němu o půlnoci a řekne-li mu: ,Příteli, půjč mi tři chleby,', 'L 11:6': 'neboť přítel můj přišel z cesty ke mně, a nemám, co bych mu předložil,‘', 'L 11:7': 'odpovídaje z vnitřka by mu řekl: ,Nečiň mi obtíže; dveře jsou již zavřeny a dítky mé jsou se mnou na loži; nemohu vstáli a dáti tobě!‘', 'L 11:8': '(A jestliže on tlouci nepřestane), pravím vám: Ačkoli vstana nedá mu proto, že jest přítelem jeho, přece pro neodbytnost jeho zvedne se a dá jemu, kolik potřebuje.', 'L 11:9': 'I já pravím vám: Proste, a bude vám dáno, hledejte a naleznete, tlucte, a bude vám otevřeno;', 'L 11:10': 'neboť každý, kdo prosí, béře; a kdo hledá, nalézá, a tomu, kdo tluče, bude otevřeno.', 'L 11:11': 'Zdali kdo z vás podá synu svému kámen, když ho jako otce bude prositi o chléb? Anebo jestli za rybu, zdali místo ryby dá jemu hada?', 'L 11:12': 'Aneb bude-li ho prositi za vejce, zda podá jemu štíra?', 'L 11:13': 'Jestliže tedy vy, jsouce zlí, umíte dobré dary dávati dítkám svým, čím spíše Otec váš nebeský dá ducha dobrého těm, kteří ho prosí.“', 'L 11:14': 'I vymítal ducha zlého, a ten byl němý. A když vyvrhl ducha zlého, němý mluvil; i podivili se zástupové.', 'L 11:15': 'Někteří z nich však řekli: „Beelzebubem, knížetem duchů zlých, vymítá zlé duchy.“', 'L 11:16': 'A jiní pokoušejíce ho, žádali na něm znamení s nebe.', 'L 11:17': 'Ale on znaje myšlení jejich řekl jim: „Každé království proti sobě rozdělené zpustne, a dům na dům padne.', 'L 11:18': 'jestli tedy také satan proti sobě rozdělen jest, kterak obstojí království jeho? Neboť pravíte, že já Beelzebubem vymítám duchy zlé.', 'L 11:19': 'A vymítám-li já duchy zlé Beelzebubem, kým vymítají je synové vaši? Protož oni budou soudci vašimi.', 'L 11:20': 'Jestli však prstem Božím vymítám duchy zlé, tož přišlo k vám království Boží.', 'L 11:21': 'Když silák jsa ozbrojen hlídá dvoru svého, v pokoji jest majetek jeho.', 'L 11:22': 'Když však silnější než on přijda, přemůže ho, odejme veškerou jeho zbroj, na níž spoléhal, a rozdělí kořist jeho.', 'L 11:23': 'Kdo není se mnou, proti mně jest, a kdo neshromažďuje se mnou, rozptyluje.', 'L 11:24': 'Když duch nečistý vyjde od člověka, chodí po místech suchých, hledaje odpočinutí a nenalézaje praví: ,Navrátím se do domu svého, odkud jsem vyšel.‘', 'L 11:25': 'A přijda nalezne jej vymetený a ozdobený.', 'L 11:26': 'Tu jde a vezme s sebou sedm jiných duchů horších než jest sám, a vejdouce přebývají tam. I stávají se poslední věci člověka toho horšími, než byly první.“', 'L 11:27': 'Když to pravil, jedna žena ze zástupu pozdvihla hlasu a řekla jemu: „Blahoslavený život, který tebe nosil, a prsy, kterých jsi požíval.“', 'L 11:28': 'Ale on pravil: „Ovšem blahoslavení, kteří slyší slovo Boží a ostříhají ho.“', 'L 11:29': 'A když zástupové k němu se scházeli, jal se praviti: „Pokolení toto jest pokolení nešlechetné; žádá znamení, ale znamení nebude mu dáno, leč znamení proroka Jonáše.', 'L 11:30': 'Jako totiž Jonáš stal se znamením pro Ninivetské, tak bude i Syn člověka pro pokolení toto.', 'L 11:31': 'Královna jihu povstane na soudě s muži pokolení tohoto a odsoudí je, neboť přišla od končin země, aby uslyšela moudrost Šalomounovu; a hle, více než Šalomoun jest tuto.', 'L 11:32': 'Muži ninivetští povstanou na soudě s pokolením tímto a odsoudí je, neboť učinili pokání na kázání Jonášovo, a hle, více než Jonáš jest tuto.', 'L 11:33': 'Nikdo rozsvítiv svíci nestaví ji do skrýše ani pod kbelík, nýbrž na svícen, aby viděli světlo ti, kteří vcházejí.', 'L 11:34': 'Svící těla tvého jest oko tvé; je-li oko tvé zdravé, celé tělo tvé bude světlé; je-li však špatné, bude i tělo tvé tmavé.', 'L 11:35': 'Hleď tedy, ať to světlo, které jest v tobě, není tmou.', 'L 11:36': 'Světlé-li bude tělo tvé celé, bez všeliké části tmavé, bude celé (tak) světlé, jako když svíce září svou tě osvěcuje.“', 'L 11:37': 'A když mluvil, prosil ho jeden fariseus, aby u něho posnídal. Vešed tedy, ujal místo za stolem.', 'L 11:38': 'Ale fariseus počal sám u sebe uvažovati a praviti, proč se neumyl před snídaní.', 'L 11:39': 'I řekl k němu Pán: „Nyní vy, fariseové, čistíte povrch číše a mísy, ale vnitřek váš jest plný loupeže a nepravosti.', 'L 11:40': 'Nesmyslní, zdaliž ten, který učinil povrch, neučinil také vnitřek?', 'L 11:41': 'Spíše almužnou dejte to, co jest uvnitř, a hle, všecko bude vám čisto.', 'L 11:42': 'Ale běda vám, fariseové, že desátek dáváte z máty a routy a ze všeliké zeliny, a pomíjíte soud a lásku k Bohu: toto měli jste činiti a onoho neopouštěti.', 'L 11:43': 'Běda vám, fariseům, že rádi sedíte v prvních stolicích v synagogách a libujete si, když vás pozdravují na trhu.', 'L 11:44': 'Běda vám, že jste jako hroby nezřejmé, po nichž lidé chodí, aniž to vědí.“', 'L 11:45': 'I promluvil jeden ze zákoníkúv a řekl jemu: „Mistře, ty věci mluvě, haníš také nás.“', 'L 11:46': 'On pak řekl: „I vám zákoníkům běda, neboť obtěžujete lidi břemeny nesnesitelnými a sami nedotýkáte se těch břemen ani prstem.', 'L 11:47': 'Běda vám, že vzděláváte hroby proroků, otcové vaši však je zabili.', 'L 11:48': 'Věru (tím) dosvědčujete, že souhlasíte se skutky otců svých; neboť oni je usmrtili, vy pak vzděláváte hroby jejich.', 'L 11:49': 'Protož i moudrost Boží řekla: Pošlu k nim proroky a apoštoly, a z těch některé zabijí a jiné budou pronásledovati,', 'L 11:50': 'aby se pohledávala od tohoto pokolení krev všech proroků, která se prolévala od ustanovení světa,', 'L 11:51': 'od krve Ábelovy až do krve Zachariáše, který zahynul mezi oltářem a chrámem. Ano, pravím vám, bude se pohledávati od pokolení tohoto.', 'L 11:52': 'Běda vám zákoníkům, že jste vzali klíč poznání; sami jste nevešli a těm, kteří vcházeli, jste zabránili.“', 'L 12:1': 'Když pak se mezitím shromáždili četní zástupové, takže šlapali jeden na druhého, počal mluviti k učeníkům svým: „Varujte se kvasu farisejského, jenž jest pokrytství.', 'L 12:2': 'Nic zajisté není skryto, co nebude odkryto, ani tajno, co nebude zvěděno.', 'L 12:3': 'Proto co jste pravili ve tmě, uslyší se na světle, a co jste mluvili do ucha v pokojích, bude se hlásati na střechách.', 'L 12:4': 'Ale pravím vám, svým přátelům: Nebojte se těch, kteří zabíjejí tělo, a potom nemají více, co by učinili.', 'L 12:5': 'Ukáži vám, koho se máte báti; bojte se toho, jenž, když usmrtí, má moc uvrhnouti do pekla. Ano, pravím, toho se bojte.', 'L 12:6': 'Zdali neprodávají pět vrabců za dva pětihaléře? A ani jeden z nich není v zapomenutí před Bohem.', 'L 12:7': 'Vždyť i vlasy na hlavě vaší jsou všecky sečteny. Nebojte se tedy: dražší jste nad mnoho vrabců.', 'L 12:8': 'Pravím pak vám: Každého, kdo mě vyzná před lidmi, i Syn člověka vyzná před anděly Božími.', 'L 12:9': 'Kdo mě však zapře před lidmi, ten bude zapřen před anděly Božími.', 'L 12:10': 'A každému, kdo řekne slovo proti Synu člověka, bude odpuštěno, tomu však, jenž by se rouhal Duchu svatému, nebude odpuštěno.', 'L 12:11': 'Když pak uvedou vás do synagogy a k vrchnostem a k vládám, nestarejte se o to, jak neb čím byste se hájili, aneb co byste řekli;', 'L 12:12': 'neboť Duch svatý naučí vás v tu hodinu, co byste měli říci.“', 'L 12:13': 'I pravil mu kdosi ze zástupu: „Mistře, řekni mému bratru, ať se rozdělí se mnou o dědictví.“', 'L 12:14': 'On pak řekl jemu: „Člověče, kdo pak mě ustanovil nad vámi soudcem a dělitelem?“', 'L 12:15': 'A pravil k nim: „Vizte a chraňte se všeliké lakoty, neboť byť kdo měl hojnost, život jeho nejde z majetku jeho.“', 'L 12:16': 'A pověděl jim podobenství řka: „jednomu člověku bohatému přineslo pole bohatou úrodu.', 'L 12:17': 'I přemýšlel sám u sebe: ,Co mám učinit? Neboť nemám, kde bych uložil svou úrodu.‘', 'L 12:18': 'A řekl: ,Tohle učiním: Zbořím své stodoly a vystavím větší, a tam složím úrodu svou i všecko zboží své', 'L 12:19': 'a řeknu své duši: Duše, máš mnoho zboží složeno na mnoho let; odpočívej, jez, pij, vesel se.‘', 'L 12:20': 'I řekl mu Bůh: ,Pošetilče, této noci požádají duše tvé od tebe, a čí bude to, co jsi připravil?‘', 'L 12:21': 'Takový jest ten, jenž shromažďuje poklady sobě a není bohat před Bohem.“', 'L 12:22': 'I řekl učeníkům svým: „Proto pravím vám: Nepečujte úzkostlivě o život svůj, co byste jedli, ani o tělo své, čím byste se odívali.', 'L 12:23': 'Neboť život jest více nežli pokrm, a tělo více nežli oděv.', 'L 12:24': 'Pozorujte krkavce, že nesejí ani nežnou, kteří nemají sklepu ani stodoly, a Bůh je živí. Čím dražší jste vy, než oni?', 'L 12:25': 'A kdo z vás staraje se může přidati k délce svého věku loket jeden?', 'L 12:26': 'Nemůžete-li tedy ani věci nejmenší, proč se staráte úzkostlivě o ostatní?', 'L 12:27': 'Pozorujte lilie, jak rostou; nepracují ani nepředou; pravím pak vám, že ani Šalomoun ve vší slávě své nebyl tak oděn, jako jedna z nich.', 'L 12:28': 'Jestli tedy trávu, která dnes jest na poli, a zítra do peci se vrhá, Bůh tak odívá, čím spíše vás, malověrní?', 'L 12:29': 'Ani vy nehledejte, co byste jedli a co byste pili, a nekolísejte se.', 'L 12:30': 'Neboť toho všeho pohané světa hledají, váš Otec však ví, že toho potřebujete.', 'L 12:31': 'Ale hledejte království Božího, a toto všecko bude vám přidáno.', 'L 12:32': 'Neboj se, malé stádce, neboť se zalíbilo Otci vašemu dáti vám království.', 'L 12:33': 'Prodejte, co máte, a dejte almužnou. Udělejte si měšce, které nevetšejí, poklad nepomíjející na nebi, kde se zloděj nepřibližuje, ani mol nekazí.', 'L 12:34': 'Neboť kde jest poklad váš, tam bude i srdce vaše.“', 'L 12:35': 'Buďte bedra vaše přepásána a hořte svíce (v rukou vašich),', 'L 12:36': 'a vy buďte podobni lidem, kteří čekají na pána svého, až se vrátí ze svatby, aby, když přijde a zatluče, hned mu otevřeli.', 'L 12:37': 'Blaženi služebníci ti, které pán přijda nalezne, ani bdí; vpravdě pravím vám, že se přepáše a ke stolu je posadí a přecházeje bude je obsluhovat.', 'L 12:38': 'A přijde-li o druhé neb i o třetí hlídce noční a tak je nalezne, blaženi jsou služebníci ti.', 'L 12:39': 'To však vězte: Kdyby hospodář věděl, v kterou hodinu přijde zloděj, bděl by a nenechal by podkopati domu svého.', 'L 12:40': 'Také vy buďte připraveni, neboť Syn člověka přijde v hodinu, kterou netušíte.“', 'L 12:41': 'I řekl mu Petr: „Pane, k nám-li pravíš to podobenství, či-li také ke všem?“', 'L 12:42': 'A Pán řekl: „Kdo asi jest správcem věrným a opatrným, jehož ustanovil Pán nad čeledí svou, aby jim dával včas míru pokrmu?', 'L 12:43': 'Blažen služebník ten, kterého pán přijda nalezne, an tak činí.', 'L 12:44': 'Vpravdě pravím vám, že ustanoví ho nade vším majetkem svým.', 'L 12:45': 'Kdyby však onen služebník řekl ve svém srdci: ,Pán můj prodlévá přijíti,‘ a počal by bíti služebníky a služky, a jísti a píti a opíjeti se,', 'L 12:46': 'přijde pán služebníka toho v den, v který se nenaděje a v hodinu, kterou neví, i rozpoltí ho a ustanoví díl jeho s nevěrci.', 'L 12:47': 'Onen pak služebník, jenž poznal vůli pána svého, a nepřipravil ani neučinil podle vůle jeho, dostane mnoho ran,', 'L 12:48': 'ten však, jenž ji nepoznal a dělal věci hodné ran, dostane ran málo. Od každého pak, jemuž mnoho bylo dáno, bude se pohledávati mnoho, a komu bylo svěřeno mnoho, od toho bude se žádati více.“', 'L 12:49': '„Oheň na zem pustit jsem přišel, a co chci (jiného), než aby se vznítil?', 'L 12:50': 'Mám však pokřtěn býti křtem, a kterak jsem tísněn, dokavad se nevykoná?', 'L 12:51': 'Myslíte, že jsem přišel dáti pokoj na zem? Nikoliv, pravím vám, nýbrž rozdvojení;', 'L 12:52': 'neboť od toho času rozdvojí se jich v jednom domě pět: tři proti dvěma, a dva proti třem;', 'L 12:53': 'rozdvojí se otec proti synu a syn proti otci, matka proti dceři a dcera proti matce, tchyně proti své nevěstě a nevěsta proti tchyni své.“', 'L 12:54': 'Pravil pak i k zástupům: „Když vidíte vycházeti oblak od západu, ihned říkáte: ,Bude pršet.‘ A stává se tak.', 'L 12:55': 'A když vidíte váti vítr jižní, pravíte: ,Bude horko,‘ a bývá.', 'L 12:56': 'Pokrytci, tvářnost nebe a země umíte zkoumati, i kterak čas tento zkoumat nedovedete?', 'L 12:57': 'Ale proč sami od sebe nesoudíte, co jest spravedlivo?', 'L 12:58': 'Když pak jdeš se svým protivníkem k vrchnosti, přičiň se na cestě sprostiti se ho, aby tě snad netáhl k soudci, a soudce nedal tě vykonávateli, a vykonávatel nevsadil tě do žaláře.', 'L 12:59': 'Pravím tobě: Nevyjdeš odtud, dokavad nenavrátíš i posledního haléře.“', 'L 13:1': 'Byli pak téhož času přítomni někteří, kteří mu vypravovali o Galilejských, jejichž krev Pilát smísil s jejich obětmi.', 'L 13:2': 'I odpověděl jim řka: „Myslíte, že tito Galilejští byli větší hříšníci, než všichni Galilejští, poněvadž takovou věc utrpěli?', 'L 13:3': 'Nikoliv, pravím vám, ale nebudete-li pokání činiti, všichni podobně zahynete.', 'L 13:4': 'Aneb oněch osmnáct, na něž padla věž v Siloe a je zabila, - myslíte, že také oni byli větší vinníci než všichni lidé, kteří přebývají v Jerusalemě?', 'L 13:5': 'Nikoliv, pravím vám, ale nebudete-li pokání činiti, všichni taktéž zahynete.“', 'L 13:6': 'Pověděl pak toto podobenství: „Kdosi měl fíkový strom štípený ve své vinici, i přišel hledat na něm ovoce, ale nenalezl.', 'L 13:7': 'I řekl k vinaři: ,Hle, tři léta jsou tomu, co přicházím hledat ovoce na tomto fíku a nenalézám; vykopej ho tedy; k čemu vysiluje půdu?‘', 'L 13:8': 'Ale on odpověděl jemu: ,Pane, ponechej ho i tohoto léta, až jej okopám a ohnojím;', 'L 13:9': 'kdyby snad přinesl ovoce; pakli ne, potom jej vykopáš.‘“', 'L 13:10': 'Učil pak v sobotu v jedné synagoze (jejich).', 'L 13:11': 'A hle, (byla tam) žena, která měla ducha nemoci po osmnáct roků; a byla shrbena a vůbec nemohla se vzpřímiti.', 'L 13:12': 'Uzřev ji Ježíš, zavolal ji k sobě a řekl ji: „Ženo, sproštěna jsi od nemoci své.“', 'L 13:13': 'I vložil na ni ruce, a hned se vzpřímila a velebila Boha.', 'L 13:14': 'Ale představený synagogy, hněvaje se, že Ježíš uzdravil (ji) v sobotu, promluviv, řekl zástupu: „Šest dní jest, v nichž se má pracovati, v těch přicházejte a dávejte se uzdravovat, a ne v den sobotní.“', 'L 13:15': 'Pán však odpověděl: „Pokrytci, zdali každý z vás neodvazuje v sobotu od jeslí svého vola neb osla a nevede ho napájet?', 'L 13:16': 'A tato (žena), která jest dcera Abrahamova, kterou satan svázal, hle, již osmnáct roků, ta neměla býti rozvázána od vazby své v den sobotní?“', 'L 13:17': 'A když to pravil, styděli se všichni protivníci jeho, a veškeren lid radoval se ze všech těch věcí slavných, které se děly od něho.', 'L 13:18': 'Pravil tedy: „Čemu jest podobno království Boží, a čemu mám je přirovnati?', 'L 13:19': 'Podobno jest zrnu hořčičnému, které vzav člověk jeden zasel ve své zahradě: i vzrostlo a stalo se stromem, a ptáci nebeští bydlili v ratolestech jeho.“', 'L 13:20': 'A opět pravil: „Komu mám přirovnati království Boží?', 'L 13:21': 'Podobno jest kvasu, který vzavši žena zadělala do tří měřic mouky, až zkynulo všecko.“', 'L 13:22': 'I ubíral se po městech a vesnicích uče a konaje cestu do Jerusalema.', 'L 13:23': 'Kdosi pak řekl jemu: „Pane, jest málo těch, kteří budou spaseni?“ A on řekl k nim:', 'L 13:24': '„Snažte se vejíti branou těsnou, neboť mnozí, pravím vám, budou hledati vejíti, a nebudou moci.', 'L 13:25': 'Když pak hospodář vstane a dveře zavře, a vy počnete venku státi a na dveře tlouci řkouce: ,Pane, otevři nám,‘ tu on odpovídaje řekne vám: ,Neznám vás, odkud jste.‘', 'L 13:26': 'Tehdy počnete říkati: ,Jedli jsme před tebou a pili a na ulicích našich jsi učil.‘', 'L 13:27': 'I řekne vám: ,Neznám vás, odkud jste; odejděte ode mne všichni činitelé nepravosti.', 'L 13:28': 'Tam bude pláč a skřípění zubů, když uvidíte Abrahama a Isáka i Jakoba a všecky proroky v království Božím, sebe pak vyháněny ven.', 'L 13:29': 'A přijdou od východu a od západu i od severu a od jihu a budou stolovati v království Božím.', 'L 13:30': 'A hle, jsou poslední, kteří budou první, a jsou první, kteří budou poslední.‘“', 'L 13:31': 'V ten den přistoupili k němu někteří z fariseův a řekli jemu: „Vyjdi a odebeř se odtud, neboť Herodes chce tě zabíti.“', 'L 13:32': 'I řekl jim: „Jděte a povězte té lišce: ,Hle, vymítám zlé duchy a uzdravuji dnes i zítra, a třetího dne přijdu k dokonání.', 'L 13:33': 'Avšak dnes a zítra i pozejtří musím choditi, neboť nenáleží proroku zahynouti kromě Jerusalema.', 'L 13:34': 'Jerusaleme, Jerusaleme, který zabíjíš proroky a kamenuješ ty, kteří jsou posláni k tobě, kolikráte chtěl jsem shromážditi dítky tvé, jako pták svá mláďata pod křídla, a nechtěl jsi!', 'L 13:35': 'Hle, zanechá se vám dům váš pustý. Pravím pak vám: Neuzříte mne, až přijde (čas), kdy řeknete: ,Požehnaný, jenž se béře ve jménu Páně.‘“', 'L 14:1': 'Když pak Ježíš vešel v sobotu do domu jednoho z náčelníků farisejských, aby tam poobědval, oni ho pozorovali.', 'L 14:2': 'A hle, jeden člověk vodnatelný byl před ním.', 'L 14:3': 'I promluvil Ježíš a řekl k zákoníkům a fariseům: „Jest dovoleno v sobotu uzdravovati či li ne?“', 'L 14:4': 'Ale oni mlčeli. I ujav ho, uzdravil jej a propustil.', 'L 14:5': 'A řekl k nim: „Kdo jest mezi vámi, jenž padne-li mu vůl neb osel do jámy, nevytáhne ho hned v den sobotní?“', 'L 14:6': 'A nemohli mu na to odpověděti.', 'L 14:7': 'Pověděl pak také k pozvaným podobenství pozoruje, kterak vybírali přední místa; pravilť:', 'L 14:8': '„Když budeš pozván od někoho na svatbu, nesedej na místo přední, aby snad vzácnější než ty nebyl pozván od něho,', 'L 14:9': 'a přijda ten, jenž pozval tebe i jeho, neřekl tobě: ,Postup tomuto místo‘; a tehda počal bys s hanbou seděti na místě posledním.', 'L 14:10': 'Ale když budeš pozván, jdi, posaď se na posledním místě, aby, když přijde ten, jenž tě pozval, řekl tobě: ,Příteli, posedni výše.‘ Tehdy budeš míti čest před spolustolujícími;', 'L 14:11': 'neboť každý, kdo se povyšuje, bude ponížen, a kdo se ponižuje, bude povýšen.', 'L 14:12': 'Pravil však i k tomu, který ho pozval: „Strojíš-li oběd neb večeři, nezvi přátel svých, ani bratrů svých, ani příbuzných svých, ani sousedů bohatých, aby snad také oni nepozvali zase tebe a nedostalo se ti odplaty.', 'L 14:13': 'Ale když strojíš hostinu, povolávej chudých, zmrzačelých, kulhavých a slepých,', 'L 14:14': 'a budeš blažen, poněvadž nemají čím odplatiti tobě; neboť odplatí se ti při vzkříšení spravedlivých.“', 'L 14:15': 'Uslyšev to jeden ze spolustolujícich, řekl jemu: „Blažen, kdo bude jísti chléb v království Božím.“', 'L 14:16': 'Ale on pravil jemu: „Jeden člověk učinil večeři velikou a pozval mnohých.', 'L 14:17': 'I poslal služebníka svého v hodinu večeře říci pozvaným, aby přišli, ježto všecko jest již hotovo,', 'L 14:18': 'Ale oni všichni počali jednomyslně se vymlouvati. První řekl jemu: ,Pole jsem koupil a musím vyjíti a je shlédnouti. Prosím tě, měj mne za omluvena.‘', 'L 14:19': 'A druhý řekl: ,Patero spřežení volů jsem koupil, a jdu je zkusit; prosím tě, měj mne za omluvena.‘', 'L 14:20': 'A jiný řekl: ,Ženu jsem pojal, a proto nemohu přijíti.‘', 'L 14:21': 'A služebník vrátiv se, zvěstoval to pánu svému. Tu rozhněval se hospodář a řekl svému služebníku: ,Vyjdi rychle na náměstí a ulice města, a uveď sem chudé, zmrzačelé a slepé i kulhavé.‘', 'L 14:22': 'I řekl služebník: ,Pane, stalo se, jak jsi rozkázal, a ještě jest místo.‘', 'L 14:23': 'A pán řekl služebníkovi: ,Vyjdi na cesty a ke plotům a přinuť vejíti, ať se naplní dům můj.', 'L 14:24': 'Pravímť vám, že žádný z těch mužů, kteří byli pozváni, neokusí večeře mé.‘', 'L 14:25': 'I šli s ním mnozí zástupové, a on obrátiv se řekl k nim:', 'L 14:26': '„Jde-li kdo ke mně a nemá v nenávisti otce svého a matky své i manželky a dítek a bratrův i sester svých, ano i života svého, nemůže býti mým učeníkem.', 'L 14:27': 'A kdo nenese kříže svého a nejde za mnou, nemůže býti mým učeníkem.', 'L 14:28': 'Neboť kdo z vás chtěje vystavěti věž, nesedne dříve a nepočítá potřebného nákladu, má-li dosti, aby dostavěl,', 'L 14:29': 'by snad, kdyby položil základ a nemohl dokončiti, všichni ti, kteří by to viděli, nepočali se mu posmívati', 'L 14:30': 'řkouce: ,Tento člověk počal stavěti a nemohl dokončiti.‘', 'L 14:31': 'Aneb, který král chtěje počíti válku proti jinému králi, nesedne dříve a nepřemýšlí, je-li s to, aby s desíti tisíci utkal se s tím, jenž s dvaceti tisíci táhne na něho?', 'L 14:32': 'Sic jinak, pokud tento ještě opodál jest, odešle poselství a žádá za jednání o mír.', 'L 14:33': 'Tak tedy každý z vás, jenž neodříká se všeho, co má, nemůže býti mým učeníkem.', 'L 14:34': 'Dobrá věc je sůl; zkazí-li se však i sůl, čím se osolí?', 'L 14:35': 'Ani do země, ani do hnoje se nehodí, nýbrž ven se vyhodí. Kdo má uši k slyšení, slyš.“', 'L 15:1': 'Přibližovali se pak k němu celníci a hříšníci, aby ho slyšeli.', 'L 15:2': 'A fariseové i zákoníci reptali, řkouce: „Tento přijímá hříšníky a jí s nimi.“', 'L 15:3': 'I pověděl jim podobenství toto, řka:', 'L 15:4': '„Který člověk z vás, maje sto ovec a ztrativ jednu z nich, nenechá devadesáti devíti na poušti a nejde po té, která se ztratila, až ji nalezne?', 'L 15:5': 'A když ji nalezne, vloží ji s radostí na ramena svá', 'L 15:6': 'a přijda domů svolá přátele a sousedy a řekne jim: ,Radujte se se mnou, neboť jsem nalezl ovci, která se ztratila!‘', 'L 15:7': 'Pravím vám, že tak bude větší radost v nebesích nad jedním hříšníkem pokání činícím, než nad devadesáti devíti spravedlivými, kteří pokání nepotřebují.“', 'L 15:8': 'Aneb která žena majíc deset drachem, ztratí-li jednu drachmu, nerozžehne svíce a nemete domu svého a nehledá pilně, až ji nalezne?', 'L 15:9': 'A když ji nalezne, svolá přítelkyně i sousedky své a řekne: ,Radujte se se mnou, neboť jsem nalezla drachmu, kterou jsem ztratila.‘', 'L 15:10': 'Tak, pravím vám, budou andělé Boží míti radost nad jedním hříšníkem pokání činícím.“', 'L 15:11': 'Pravil také: „Jeden člověk měl dva syny,', 'L 15:12': 'a mladší z nich řekl otci: ,Otče, dej mi ten díl statku, který na mne připadá.‘ I rozdělil jim majetek.', 'L 15:13': 'A po nemnoha dnech syn mladší sebrav všecko, odešel do krajiny daleké a tam promarnil statek svůj živ jsa prostopášně.', 'L 15:14': 'A když všecko utratil, nastal v té krajině hlad veliký, a on počal trpěti nouzi.', 'L 15:15': 'I šel a přidržel se jednoho občana oné krajiny, a ten poslal ho do dvora svého, aby pásl vepře.', 'L 15:16': 'I přál si naplniti břicho své lusky, které jedli vepři, ale nikdo mu (jich) nedával.', 'L 15:17': 'Šel tedy do sebe a řekl: ,Kolik dělníků v domě otce mého má hojnost chleba, a já hynu zde hladem.', 'L 15:18': 'Vstanu a půjdu k otci svému a řeknu jemu: ,Otče, zhřešil jsem proti nebi a před tebou;', 'L 15:19': 'již nejsem hoden slouti synem tvým. Učiň mne jako jednoho ze svých dělníků.‘', 'L 15:20': 'A vstav šel k otci svému. Když pak byl ještě opodál, otec jeho spatřil ho a byl hnut milosrdenstvím; i běžel a padl mu kolem krku a zulíbal ho.', 'L 15:21': 'I řekl mu syn: ,Otče, zhřešil jsem proti nebi a před tebou; již nejsem hoden slouti synem tvým.‘', 'L 15:22': 'Ale otec řekl ke svým služebníkům: ,Rychle přineste roucho přední a oblecte ho a dejte mu prsten na ruku a obuv na nohy jeho;', 'L 15:23': 'a přiveďte tele tučné a zabijte je, a jezme a veselme se;', 'L 15:24': 'neboť tento syn můj byl mrtev a zase ožil; byl ztracen a jest nalezen.‘ I počali se veseliti.', 'L 15:25': 'Byl pak syn jeho starší na poli; a když přicházel a se blížil k domu, uslyšel hudbu a tanec.', 'L 15:26': 'I povolal k sobě jednoho ze služebníkův a otázal se ho, co to jest.', 'L 15:27': 'A on řekl jemu: ,Bratr tvůj přišel, a tvůj otec zabil tučné tele, poněvadž jej dostal zdravého.‘', 'L 15:28': 'I rozhněval se a nechtěl vejíti. Tedy otec jeho vyšed počal ho chlácholiti.', 'L 15:29': 'Ale on odpověděv řekl otci svému: ,Hle, tolik roků sloužím tobě a nikdy jsem přikázání tvého nepřestoupil, a nikdy jsi mi nedal (ani) kozelce, abych se poveselil se svými přáteli.', 'L 15:30': 'Ale když přišel tento syn tvůj, který prohýřil majetek svůj s nevěstkami, zabil jsi mu tučné tele.‘', 'L 15:31': 'On však řekl jemu: ,Synu můj, ty jsi vždycky se mnou, a všecky věci mé jsou tvoje;', 'L 15:32': 'veseliti se však a radovati se náleželo, neboť tento bratr tvůj byl mrtev a zase ožil; byl ztracen a jest nalezen.‘“', 'L 16:1': 'Pravil pak i ke svým učeníkům: „Byl jeden člověk bohatý, který měl správce (statků), a ten byl udán u něho, jakoby rozplýtvával jeho majetek.', 'L 16:2': 'I povolal ho k sobě a řekl jemu: ,Co to slyším o tobě? Vydej počet ze své správy, neboť již nebudeš moci správu vésti.‘', 'L 16:3': 'I řekl správce sám u sebe: ,Co mám dělati? Neboť pán odnímá ode mne správcovství. Kopati nemohu, žebrati se stydím.', 'L 16:4': 'Vím, co učiním, aby mě přijali do svých domů, když budu zbaven správcovství.‘', 'L 16:5': 'A zavolav k sobě jednoho každého z dlužníků svého pána, řekl prvnímu: ,Kolik jsi dlužen pánu mému?‘', 'L 16:6': 'On pak řekl: ,Sto tun oleje.‘ I řekl jemu: ,Vezmi úpis svůj a sedna rychle napiš padesát.‘', 'L 16:7': 'Potom řekl druhému: ,Ty pak kolik dluhuješ?‘ A on řekl: ,Sto korců pšenice.‘ Dí jemu: ,Vezmi úpis svůj a napiš osmdesát.‘', 'L 16:8': 'I pochválil pán správce nevěrného, že jednal opatrně; neboť lidé oddaní světu jsou opatrnější proti sobě vespolek, než lidé oddaní Bohu.', 'L 16:9': 'I já pravím vám: Učiňte si přátele z mamony nepravé, aby, když dokonáte, přijali vás do stanů věčných.', 'L 16:10': 'Kdo jest věrný ve věcech nejmenších, jest věrný i ve věcech velikých, a kdo jest ve věcech nejmenších nesprávný, jest nesprávný i ve věcech velikých.', 'L 16:11': 'Nebyli-li jste věrni v nepravé mamoně, kdo dá vám statky opravdové?', 'L 16:12': 'A jestli v cizím nebyli jste věrni, kdo vám dá to, co vaše jest?', 'L 16:13': 'Žádný služebník nemůže dvěma pánům sloužiti, neboť buď jednoho bude nenáviděti a druhého milovati, aneb jednoho se přidrží a druhým pohrdne. Nemůžete Bohu sloužiti a mamoně.“', 'L 16:14': 'To všecko poslouchali fariseové, kteří byli lakomí, a posmívali se mu.', 'L 16:15': 'I řekl jim: „Vy jste to, kteří sa děláte spravedlivými před lidmi, avšak Bůh zná srdce vaše; neboť co u lidí jest vznešené, to před Bohem jest ohavností.', 'L 16:16': 'Zákon a proroci (trvali) až do Jana; od té chvíle království Boží se zvěstuje, a každý mu činí násilí.', 'L 16:17': 'Snazší však jest, aby nebe a země pominuly, než aby padla jedna čárka zákona.', 'L 16:18': 'Každý, kdo propouští svou manželku a béře si jinou, cizoloží, a kdo si béře propuštěnou od muže, cizoloží.“', 'L 16:19': '„Byl jeden člověk bohatý, a ten se odíval v purpur a jemné plátno a hodoval každého dne skvostně.', 'L 16:20': 'Jeden pak žebrák jménem Lazar, ležel u vrat jeho pln vředů,', 'L 16:21': 'a žádal se nasytit z drobtů, které padaly se stolu boháčova (ale nikdo mu jich nedával), ba i psi přicházeli a lízali vředy jeho.', 'L 16:22': 'I stalo se, že ten žebrák zemřel a donesen byl od andělů do lůna Abrahamova; a zemřel i boháč a pohřben byl v pekle.', 'L 16:23': 'Když pak v mukách pozdvihl očí svých, uzřel Abrahama zdaleka a Lazara v lůně jeho.', 'L 16:24': 'I zvolal: ,Otče Abrahame, smiluj se nade mnou a pošli Lazara, ať omočí konec prstu svého ve vodě a ochladí jazyk můj, neboť se trápím v tomto plameni.‘', 'L 16:25': 'Ale Abraham řekl jemu: ,Synu, rozpomeň se, že jsi obdržel své věci dobré ve svém životě a Lazar podobně věci zlé; nyní pak on se zde těší, ty však se trápíš.', 'L 16:26': 'A mimo to jest mezi námi a vámi stanovena veliká propast, aby nemohli ti, kteří by chtěli přejíti odtud k vám, ani odonud k nám se přepraviti.‘', 'L 16:27': 'I řekl: ,Prosím tě tedy, otče, abys ho poslal do domu otce mého,', 'L 16:28': 'neboť mám pět bratrů, ať jim svědčí, aby také oni nepřišli do tohoto místa trápení.‘', 'L 16:29': 'Ale Abraham řekl jemu: ,Mají Mojžíše a proroky, těch ať poslouchají.‘', 'L 16:30': 'On však pravil: ,Nikoliv, otče Abrahame, ale přijde li k nim někdo z mrtvých, budou činiti pokání.‘', 'L 16:31': 'Tu řekl mu: ,Neposlouchají-li Mojžíše a proroků, neuvěří, ani kdyby někdo vstal z mrtvých.‘“', 'L 17:1': 'I řekl k učeníkům svým: „Není možno, aby nepřišla pohoršení, ale běda tomu, skrze něhož přicházejí.', 'L 17:2': 'Užitečněji bylo by mu, kdyby kámen mlýnský položen byl na hrdlo jeho a on uvržen byl do moře, než aby pohoršil jednoho z maličkých těchto.“', 'L 17:3': '„Mějte se na pozoru. Zhřeší-li proti tobě bratr tvůj, domluv mu, a bude-li toho litovati, odpusť mu.', 'L 17:4': 'A jestliže sedmkrát za den prohřeší se proti tobě a sedmkrát se k tobě obrátí slovy? ,Lituji toho,‘ odpusť mu.“', 'L 17:5': 'I řekli apoštolé Pánu: „Přidej nám víry.“', 'L 17:6': 'A Pán řekl: „Budete-li míti víru jako zrno hořčičné, řeknete tomuto fíku: ,Vykořeň se a přesaď se do moře,‘ a poslechne vás.“', 'L 17:7': '„Kdo z vás maje služebníka, jenž orá neb pase, řekne mu, když se vrátí s pole: ,Pojď hned a posaď se k jídlu?‘', 'L 17:8': 'Zdali spíše neřekne mu: ,připrav mi jídlo a přepáše se posluhuj mi, až se najím a napiji, a potom ty budeš jísti a píti.‘', 'L 17:9': 'Vzdává-liž díky služebníku tomu proto, že vykonal, co mu rozkázal?', 'L 17:10': 'Myslím, že nikoliv. Tak i vy, když učiníte všecko, co vám bylo přikázáno, rcete: ,Služebníci neužiteční jsme; co jsme měli učiniti, učinili jsme.‘“', 'L 17:11': 'Když se ubíral do Jerusalema, šel (po hranicích) mezi Samařskem a Galileí.', 'L 17:12': 'A když vcházel do jedné vesnice, potkalo se s ním deset mužů malomocných, kteří stanuvše zdaleka,', 'L 17:13': 'silným hlasem volali: „Ježíši, smiluj se nad námi.“', 'L 17:14': 'A on uzřev je řekl jim: „Jděte, ukažte se kněžím.“ I stalo se, když šli, uzdravili se.', 'L 17:15': 'Jeden pak z nich vida, že jest uzdraven, navrátil se hlasem velikým velebě Boha,', 'L 17:16': 'a padl na tvář k nohám jeho čině mu díky. A ten byl Samaritán.', 'L 17:17': 'I promluvil Ježíš a řekl: „Zdali nebylo jich deset uzdraveno? A kde jest jich devět?', 'L 17:18': 'Neshledal se nikdo, jenž by se byl vrátil a vzdal chválu Bohu, jedině cizozemec tento?“', 'L 17:19': 'A řekl jemu: „Vstaň a jdi, víra tvá tě uzdravila.“', 'L 17:20': 'Byv pak otázán od fariseů, kdy přijde království Boží, odpověděl jim: „Království Boží nepřijde s patrností,', 'L 17:21': 'ani neřeknou: ,Tuto jest‘ aneb ,Tamto jest‘. Neboť království Boží jest ve vás.“', 'L 17:22': 'I řekl ke svým učeníkům: „Přijdou dnové, kdy budete toužiti, abyste viděli jeden den Syna člověka, a neuvidíte.', 'L 17:23': 'A řeknou vám: ,Tuto jest‘ aneb ,Tamto jest‘. Neodcházejte a nechoďte za nimi.', 'L 17:24': 'Neboť jako blesk blýskaje se od jedné končiny pod nebem září (až) do druhé končiny pod nebem, tak bude Syn člověka v den svůj.', 'L 17:25': 'Dříve však musí mnoho trpěti a zavržen býti od pokolení tohoto.', 'L 17:26': 'A jako bylo za dnů Noemových, tak bude i za dnů Syna člověka:', 'L 17:27': 'jedli, pili, ženili a vdávali se až do dne, ve kterém Noe vešel do korábu, a přišla potopa a zahubila všecky.', 'L 17:28': 'Podobně jako se stalo za dnů Lotových: jedli a pili, kupovali a prodávali, sázeli a stavěli;', 'L 17:29': 'ale toho dne, ve kterém Lot vyšel ze Sodomy, deštil (Bůh) ohněm a sírou s nebe a zahubil všecky,', 'L 17:30': 'tak bude v ten den, ve kterém Syn člověka se zjeví.', 'L 17:31': 'Kdo v tu hodinu bude na střeše a nádobí jeho v domě, nesestupuj vzít je, a kdo (bude) na poli, podobně nevracej se na zad.', 'L 17:32': 'Pamatujte na ženu Lotovu.', 'L 17:33': 'Kdo bude hledati život svůj zachovat, ztratí jej, a kdo ho ztratí, (na živě) zachová jej.', 'L 17:34': 'Pravím vám: V tu noc budou dva na jednom loži; jeden bude vzat a druhý zanechán;', 'L 17:35': 'dvě budou mlíti spolu: jedna bude vzata a druhá zanechána; dva (budou) na poli: jeden bude vzat a druhý zanechán.“', 'L 17:36': 'Tu otázali se: „Kde, Pane?“', 'L 17:37': 'A on řekl jim: „Kdekoli bude tělo, tam shromáždí se i orlové.“ ', 'L 18:1': 'Pověděl pak jim podobenství o tom, že jest potřebí vždycky se modliti a neustávati.', 'L 18:2': 'Pravilť: „V jistém městě byl jeden soudce, který se Boha nebál a člověka neostýchal.', 'L 18:3': 'A byla v tom městě (též) vdova jedna, která k němu přicházela a říkala: ,Obhaj mne před mým protivníkem‘', 'L 18:4': 'Ale on nechtěl po dlouhý čas. Potom však řekl sám u sebe: ,Ačkoliv se Boha nebojím a člověka neostýchám,', 'L 18:5': 'přece proto, že ta vdova jest mi obtížná, obhájím ji, aby naposledy nepřišla a mě nestloukla.‘“', 'L 18:6': 'I řekl Pán: „Slyšte, co praví soudce nespravedlivý;', 'L 18:7': 'a Bůh - neobhájí-liž svých vyvolenců, kteří k němu volají dnem i nocí, a bude prodlévati jim (pomoci)?', 'L 18:8': 'Pravím vám, že v brzku jich obhájí. Avšak nalezne Syn člověka víru na zemi, až přijde?“', 'L 18:9': 'Pověděl však také k některým lidem, kteří v sebe důvěřovali, že jsou spravedliví, a jinými pohrdali, podobenství toto:', 'L 18:10': '„Dva lidé vstoupili do chrámu, aby se modlili, jeden fariseus a druhý celník.', 'L 18:11': 'Fariseus postaviv se modlil se sám u sebe takto: ,Bože, děkuji tobě, že nejsem jako jiní lidé, lupiči, nespravedliví, cizoložnici, aneb jako i tento celník.', 'L 18:12': 'Postím se dvakrát za týden, desátky dávám ze všeho, co vytěžím.‘', 'L 18:13': 'Ale celník stoje zdaleka, nechtěl ani očí pozdvihnouti k nebi, nýbrž bil se v prsa svá a říkal: ,Bože, buď milostiv mně hříšnému.‘', 'L 18:14': 'Pravím vám: Tento odešel do domu svého ospravedlněn, onen nikoli; neboť každý, kdo se povyšuje, bude ponížen, a kdo se ponižuje, bude povýšen.“', 'L 18:15': 'I přinášeli k němu také malé dítky, aby se jich dotýkal. Uzřevše to učeníci, domlouvali jim;', 'L 18:16': 'ale Ježíš povolav je k sobě pravil: „Nechte dítek přicházeti ke mně a nebraňte jim; neboť takových jest království Boží.', 'L 18:17': 'Vpravdě pravím vám: Kdo nepřijme království Božího jako dítko, nevejde do něho.“', 'L 18:18': 'I otázal se ho jeden náčelník řka: „Mistře dobrý, co musím učinit, abych obdržel život věčný?“', 'L 18:19': 'Ježíš pak řekl jemu: „Proč mě nazýváš dobrým? Nikdo není dobrý leč jediný Bůh.', 'L 18:20': 'Přikázání znáš: Nezcizoložíš, nezabiješ, nepokradeš, nepromluvíš křivého svědectví, cti otce svého i matku svou.“', 'L 18:21': 'A on řekl: „To všecko zachovával jsem od svého mládí.“', 'L 18:22': 'Uslyšev to Ježíš řekl jemu: „Ještě jednoho se ti nedostává: Prodej všecko, co máš a dej chudým, a budeš míti poklad v nebi; a pojď a následuj mne.“', 'L 18:23': 'Ale on uslyšev to zarmoutil se; neboť byl velmi bohatý.', 'L 18:24': 'A Ježíš vida ho zarmoucena, pravil: „Jak těžko vejdou do království Božího ti, kteří mají statky.', 'L 18:25': 'Snáze jest zajisté velbloudu projíti uchem jehelním, než boháči vejíti do  království Božího.“', 'L 18:26': 'I řekli ti, kteří to slyšeli: „I kdo může býti spasen?“', 'L 18:27': 'Ale on řekl jim: „Co jest nemožno u lidi, možno jest u Boha.“', 'L 18:28': 'Tu řekl Petr: „Hle, my jsme opustili všecko a následovali jsme tebe.“', 'L 18:29': 'A on řekl jim: „Vpravdě, pravím vám: Není nikoho, jenž opustil dům neb rodiče neb bratry neb manželku neb dítky pro království Boží,', 'L 18:30': 'aby neobdržel mnohem více v čase tomto, a v budoucím věku život věčný.“', 'L 18:31': 'Potom Ježíš pojav k sobě dvanácte, řekl jim: „Hle vstupujeme do Jerusalema, a dokoná se tam všecko, co psáno jest skrze proroky o Synu člověka;', 'L 18:32': 'bude totiž vydán pohanům a budou se mu posmívati a ho tupiti a na něj plivati,', 'L 18:33': 'a když jej zbičují, zabijí ho; ale třetího dne vstane z mrtvých.', 'L 18:34': 'Oni však nesrozuměli z toho ničemu, a bylo to slovo skryto před nimi, a nepoznali, co bylo řečeno.', 'L 18:35': 'Když pak se přibližoval k Jerichu, slepec jeden seděl podle cesty a žebral.', 'L 18:36': 'A uslyšev zástup mimo jíti, tázal se, co to jest.', 'L 18:37': 'A řekli mu, že Ježíš Nazaretský tudy jde.', 'L 18:38': 'I zvolal: „Ježíši, synu Davidův, smiluj se nade mnou!“', 'L 18:39': 'Ale ti, kteří šli napřed, domlouvali mu, aby mlčel. On však mnohem více křičel: „Synu Davidův, smiluj se nade mnou.“', 'L 18:40': 'I zastavil se Ježíš a kázal ho k sobě přivésti. A když se přiblížil, otázal se ho:', 'L 18:41': '„Co chceš, abych ti učinil?“ On pak řekl: „Pane, ať vidím.“', 'L 18:42': 'I řekl mu Ježíš: „Prohlédni; víra tvá tě uzdravila.“', 'L 18:43': 'A ihned prohlédl a šel za ním velebě Boha. A veškeren lid uzřev to vzdal chválu Bohu.', 'L 19:1': 'A vešed ubíral se skrze Jericho.', 'L 19:2': 'A hle, byl tu muž, jménem Zacheus, a ten byl vrchním nad celníky, a byl bohat.', 'L 19:3': 'I hleděl spatřiti Ježíše, který to jest, ale nemohl pro zástup, neboť byl postavy malé.', 'L 19:4': 'Běžel tedy napřed a vystoupil na strom planého fíku, aby ho uviděl, neboť tudy měl jíti.', 'L 19:5': 'A když Ježíš přišel k tomu místu, pohleděv vzhůru, spatřil jej a řekl k němu: „Zachee, sestup spěšně dolů, neboť dnes musím v domě tvém zůstati.“', 'L 19:6': 'I sestoupil spěšně a přijal ho s radostí.', 'L 19:7': 'A všichni vidouce to, reptali řkouce: „K člověku hříšnému zavítal.“', 'L 19:8': 'Zacheus však přistoupiv, řekl k Pánu: „Hle, polovici majetku svého, Pane, dávám chudým, a oklamal-li jsem koho v čem, navrátím čtvernásobně.“', 'L 19:9': 'A Ježíš řekl jemu: „Dnes stalo se spasení domu tomuto, neboť i on jest syn Abrahamův.', 'L 19:10': 'Přišelť Syn člověka hledat a spasit, co zahynulo.“', 'L 19:11': 'Poněvadž ho poslouchali, připojil ještě jedno podobenství, protože byl blízko Jerusalema, a oni se domnívali, že království Boží zjeví se hned.', 'L 19:12': 'Pravil totiž: „Jeden člověk urozený odebral se do daleké krajiny, aby ujal pro sebe království a opět se vrátil.', 'L 19:13': 'Povolav však deset služebníků svých, dal jim deset hřiven a řekl jim: ,Těžte jimi, dokavad nepřijdu.‘', 'L 19:14': 'Ale spoluobčané jeho nenáviděli ho a poslali za ním poselství se vzkazem: ,Nechceme, aby tento kraloval nad námi.‘', 'L 19:15': 'Když se (tedy) vrátil, obdržev království, dal povolati k sobě ony služebníky, kterým byl dal peníze, aby zvěděl, kolik každý vytěžil.', 'L 19:16': 'I přišel první a řekl: ,Pane, hřivna tvá vyzískala deset hřiven.‘', 'L 19:17': 'A on řekl jemu: ,Dobře, služebníku dobrý, že jsi byl nad málem věrný, měj moc nad desíti městy.‘', 'L 19:18': 'A přišel druhý, řka: ,Pane, hřivna tvá vyzískala pět hřiven.‘', 'L 19:19': 'A i tomu řekl: ,Také ty buď nad pěti městy.‘', 'L 19:20': 'A jiný přišel a řekl: ,Pane, tu jest hřivna tvá, kterou jsem měl uloženou v šátku;', 'L 19:21': 'neboť bál jsem se tebe, poněvadž jsi člověk přísný: béřeš, čeho jsi nepoložil, a žneš, čeho jsi nerozsel.‘', 'L 19:22': 'Dí jemu: ,Z úst tvých tě soudím, služebníku špatný. Věděl jsi, že já jsem člověk přísný, bera, čeho jsem nepoložil, a žna, čeho jsem nerozsel?', 'L 19:23': 'I proč jsi nedal peněz mých do peněžny, abych já přijda vybral je i s úrokem?‘', 'L 19:24': 'A řekl těm, kteří tu stáli: ,Vezměte od něho hřivnu a dejte tomu, který má deset hřiven.‘', 'L 19:25': 'I řekli mu: ,Pane, má deset hřiven,‘', 'L 19:26': ',Pravím vám, že každému, kdo má, bude dáno, tomu pak, kdo nemá, bude odňato i to, co má.', 'L 19:27': 'Ale ty nepřátele mé, kteří nechtěli, abych kraloval nad nimi, přiveďte sem a usmrťte přede mnou.‘“', 'L 19:28': 'A to povědšv, kráčel napřed a bral se do Jerusalema.', 'L 19:29': 'Když se přiblížil k Betfage a Betatii při hoře, která slove Olivetská, poslal dva učeníky své', 'L 19:30': 'řka: „Jděte do vesnice, která jest proti vám; jak do ní vejdete, naleznete oslátko přivázané, na kterém žádný člověk nikdy neseděl. Odvažte je a převeďte je ke mně.', 'L 19:31': 'A otáže-li se vás kdo: ,Proč je odvazujete?‘ takto mu řekněte: ,Pán ho potřebuje.‘“', 'L 19:32': 'Odešedše tedy ti, kteří byli posláni, nalezli oslátko státi, jak byl jim řekl.', 'L 19:33': 'A když odvazovali oslátko, řekli jim páni jeho: „Proč odvazujete oslátko?“', 'L 19:34': 'Oni pak řekli: „Pán ho potřebuje.“', 'L 19:35': 'I přivedli je k Ježíšovi; a vrhše roucha svá na oslátko, posadili na ně Ježíše.', 'L 19:36': 'Když pak on jel, prostírali roucha svá na cestu.', 'L 19:37': 'A když se již přibližoval ku svahu hory Olivetské, počali veškeří zástupové učeníků jeho s radostí chváliti Boha ze všech divů, které byli viděli,', 'L 19:38': 'řkouce: „Požehnaný, jenž se béře jako král ve jménu Páně; pokoj na nebi a sláva na výsostech.“', 'L 19:39': 'Někteří fariseové však ze zástupu pravili k němu: „Mistře, pokárej učeníky své.“', 'L 19:40': 'Ale on řekl jim: „Pravím vám: Budou-li tito mlčeti, kamení bude volati.“', 'L 19:41': 'A když se přiblížil a město spatřil, zaplakal nad ním, řka:', 'L 19:42': '„Kdybys bylo poznalo i ty, a to (alespoň) v tento den tvůj, co jest tobě ku pokoji - ale nyní jest to skryto před očima tvýma,', 'L 19:43': 'neboť přijdou na tebe dnové, ve kterých nepřátelé tvoji obklíčí tě náspem a oblehnou tě a sevrou tě se všech stran,', 'L 19:44': 'a na zem povalí tebe i dítky tvé, které jsou v tobě, a nenechají v tobě kamene na kameni, poněvadž jsi nepoznalo času navštívení svého.“', 'L 19:45': 'A vešed do chrámu počal vyháněti prodavače a kupující v něm,', 'L 19:46': 'řka jim: „Psáno jest: Dům můj jest dům modlitby, vy však jste jej učinili peleší lotrovskou.“', 'L 19:47': 'I učil každého dne ve chrámě. Velekněží však a zákoníci a náčelníci lidu hledali ho zahubiti,', 'L 19:48': 'ale nenalezli, co by mu učinili, neboť veškeren lid lnul k němu a poslouchal ho.', 'L 20:1': 'I stalo se jednoho dne, když učil lid ve chrámě a kázal evangelium, přistoupili k němu velekněží a zákoníci se staršími', 'L 20:2': 'a pravili k němu takto: „Pověz nám, jakou mocí činíš věci tyto, aneb kdo jest ten, jenž ti dal tuto moc?“', 'L 20:3': 'Odpověděv Ježíš, řekl jim: „Otážu se vás i já na jednu věc. Povězte mi:', 'L 20:4': 'Křest Janův - byl s nebe či od lidí?“', 'L 20:5': 'Ale oni rozmýšleli sami u sebe, řkouce: „Díme-li ,S nebe‘, řekne nám: ,Proč jste mu tedy nevěřili?‘', 'L 20:6': 'Řekneme-li však ,Od lidí‘, veškeren lid bude nás kamenovati, neboť jsou přesvědčeni, že Jan jest prorokem.“', 'L 20:7': 'I odpověděli mu, že nevědí, odkud byl.', 'L 20:8': 'A Ježíš řekl jim: „Ani já nepovím vám, jakou mocí to činím.“', 'L 20:9': 'Nato počal mluviti k lidu podobenství toto: „Člověk jeden štípil vinici a pronajal ji vinařům a odcestoval na dlouhý čas.', 'L 20:10': 'A svým časem poslal k vinařům služebníka, aby mu dali užitku z vinice. Ale vinaři zmrskali ho a odeslali s prázdnem.', 'L 20:11': 'I poslal služebníka druhého; oni však i toho zmrskali a potupivše jej poslali s prázdnem.', 'L 20:12': 'I poslal ještě třetího; a oni také toho zranivše, vyvrhli ven.', 'L 20:13': 'Tu řekl pán vinice: ,Co mám dělati? Pošlu milého syna svého; snad se zaslydí, když ho uvidí.‘', 'L 20:14': 'Ale oni uzřevše ho, myslili sami u sebe takto: ,Tu jest dědic, zabijme ho, aby dědictví jeho bylo naše.‘', 'L 20:15': 'A vyvrhše ho z vinice ven, zabili jej. - Co jim tedy učiní pán vinice?', 'L 20:16': 'Přijde a zahubí vinaře ty a dá vinici jiným.“ Tu oni uslyševše to řekli jemu: „Chraň Bůh!“', 'L 20:17': 'Ale on pohleděv na ně pravil: „Co tedy znamenají tato slova Písma: ,Kámen, který zavrhli stavitelé, ten stal se kamenem úhelním?‘', 'L 20:18': 'Každý, kdo padne na ten kámen, rozrazí se; na koho však on padne, toho rozdrtí.“', 'L 20:19': 'I hledali velekněží a zákoníci vztáhnouti ruce na něho, ale báli se lidu; neboť poznali, že to podobenství mluvil o nich.', 'L 20:20': 'I slídili po něm a poslali k němu vyzvědače, kteří by se stavěli spravedlivými, aby jej polapili v řeči, tak aby ho mohli vydati vrchnosti a moci vladařově.', 'L 20:21': 'I otázali se ho řkouce: „Mistře, víme, že správně mluvíš a učíš a že nehledíš na osobu, nýbrž cestě Boží vpravdě učíš;', 'L 20:22': 'sluší nám dávati daň císaři či nikoliv?“', 'L 20:23': 'Ale on seznav lest jejich, řekl k nim: „Proč mne pokoušíte?', 'L 20:24': 'Ukažte mi denár! Čí má obraz i nápis?“ Oni pak odpověděli mu: „Císařův.“', 'L 20:25': 'I řekl jim: „Dávejte tedy, co je císařovo, císaři, a co jest Božího, Bohu.“', 'L 20:26': 'A nemohli se chytiti slova jeho před lidem, nýbrž podivivše se odpovědi jeho umlkli.', 'L 20:27': 'I přistoupili k němu někteří saduceové, kteří tvrdí, že není zmrtvýchvstání, a otázali se ho:', 'L 20:28': '„Mistře, Mojžíš nám napsal: ,Zemře-li něčí bratr, jenž má manželku a jest bez dítek, ať bratr jeho vezme si manželku (jeho) a vzbudí potomstvo svému bratru,‘', 'L 20:29': 'Bylo pak sedm bratrů, a první pojav manželku zemřel bez dítek;', 'L 20:30': 'i vzal si ji druhý a zemřel i on bez dítek;', 'L 20:31': 'také třetí si ji vzal a podobně všech sedm, a nezanechavše potomstva zemřeli.', 'L 20:32': 'Naposled zemřela i žena.', 'L 20:33': 'Čí z nich tedy bude manželkou při vzkříšení? Neboť sedm (jich) mělo ji za manželku.“', 'L 20:34': 'I řekl jim Ježíš: „Dítky tohoto světa žení a vdávají se;', 'L 20:35': 'ti však, kteří budou uznáni za hodny věku onoho a vzkříšení z mrtvých, nebudou se ani ženiti, ani vdávati;', 'L 20:36': 'vždyť ani zemříti nebudou moci, neboť budou rovni andělům a budou syny Božími, jsouce účastni vzkříšení.', 'L 20:37': 'Že však mrtví vstanou, naznačuje i Mojžíš při keři, když Hospodina nazývá Bohem Abrahamovým, Bohem Isákovým a Bohem Jakubovým;', 'L 20:38': 'Bůh však neni (Bohem) mrtvých, nýbrž živých; neboť všichni žijí jemu.“', 'L 20:39': 'Tu promluvili někteří ze zákoníkův a pravili: „Mistře, dobře jsi to pověděl.“', 'L 20:40': 'A již se neosmělili tázati se ho na něco.', 'L 20:41': 'On však řekl k nim: „Kterak říkají, že Kristus je synem Davidovým?', 'L 20:42': 'Vždyť David sám praví v knize žalmů: „Řekl Pán Pánu mému: ,Seď na pravici mé,', 'L 20:43': 'dokavad nepodložím nepřátel tvých za podnoží nohou tvých.‘', 'L 20:44': 'David tedy nazývá ho Pánem; i kterak jest jeho syn?“', 'L 20:45': 'A když veškeren lid poslouchal, řekl učeníkům svým:', 'L 20:46': '„Varujte se zákoníků, kteří se zálibou chodí v dlouhých řízách a libují si, když je pozdravují na trhu, a rádi sedí v prvních stolicích v synagogách a na prvních místech při hostinách,', 'L 20:47': 'kteří stravují domy vdov pod záminkou dlouhého modlení. Těm dostane se soudu těžšího.', 'L 21:1': 'Pohleděv pak vzhůru, spatřil boháče, ani metají své dary do pokladnice.', 'L 21:2': 'A uzřel také jednu vdovu nuznou, ana tam vrhá dvě lepty.', 'L 21:3': 'I řekl: „Vpravdě pravím vám: Tato chudá vdova dala více než všichni;', 'L 21:4': 'neboť všichni tito dali Bohu darem z toho, co jim přebývalo, tato však dala ze svého nedostatku, všecko živobytí, které měla.“', 'L 21:5': 'A když někteří pravili o chrámě, že jest ozdoben krásnými kameny a dary, řekl:', 'L 21:6': '„Přijdou dnové, ve kterých z toho, co vidíte, nezůstane kámen na kameni, který by nebyl rozbořen.“', 'L 21:7': 'I otázali se ho: „Mistře, kdy budou tyto věci? A které bude znamení, když to bude míti nastati?“', 'L 21:8': 'On pak řekl jim: „Hleďte, abyste nebyli svedeni; neboť mnozí přijdou ve jménu mém a řeknou: ,Já jsem to,‘ a ,Čas se přiblížil‘. Nechoďte (tedy) za nimi.', 'L 21:9': 'Když pak uslyšíte o válkách a o rozbrojích, nelekejte se; neboť musí to teprve nastati, nebude však hned konec.“', 'L 21:10': 'Na to pravil k nim: „Povstane národ proti národu a království proti království,', 'L 21:11': 'a budou zemětřesení veliká po místech a hlad i mor, budou i hrůzy a znamení s nebe veliká.', 'L 21:12': 'Ale přede všemi věcmi těmi vztáhnou na vás ruce své a budou vás pronásledovati vydávajíce vás do synagog a do vězení a vodíce vás ke králům a vladařům pro jméno mé.', 'L 21:13': 'Přihodí se vám to na svědectví.', 'L 21:14': 'Vložte si tedy v srdce své, že nebudete přemýšleti napřed, kterak byste se hájili;', 'L 21:15': 'neboť já vám dám výmluvnost a moudrost, které veškeří protivníci vaši nebudou moci odolati ani odmlouvati.', 'L 21:16': 'Budou pak vás vydávati i rodiče a bratří a příbuzní a přátelé; i usmrtí některé z vás', 'L 21:17': 'a budete v nenávisti u všech pro jméno mé;', 'L 21:18': 'ale ani vlas s hlavy vaši nezahyne.', 'L 21:19': 'Vytrvalostí svou získáte duše své.“', 'L 21:20': '„Když však uvidíte, že Jerusalem obléhán jest od vojska, tu vězte, že se přiblížilo zpuštění jeho.', 'L 21:21': 'Tehda, kdo jsou v judsku, utecte na hory, a kdo v městě, vyjděte ven, a kdo na venkově, nevcházejte do něho;', 'L 21:22': 'neboť jsou to dnové pomsty, aby se naplnilo všecko, co psáno jest.', 'L 21:23': 'Běda pak těhotným a kojícím v oněch dnech; neboť bude soužení veliké na zemi a hněv nad lidem tímto.', 'L 21:24': 'I budou padati pod ostřím meče a v zajetí budou vedeni mezi všecky národy, a Jerusalem bude šlapán od pohanů, dokavad se nenaplní čas pohanův.“', 'L 21:25': '„A budou znamení na slunci a na měsíci i na hvězdách, a na zemi bude úzkost mezi národy pro nesnázi nad hukotem moře a příbojů,', 'L 21:26': 'takže lidé budou trnouti od strachu a očekávání těch věcí, které přijdou na veškeren okrsek zemský; neboť moci nebeské budou se pohybovati.', 'L 21:27': 'A tehdy uvidí Syna člověka, an přichází v oblace s velikou moci a slávou.', 'L 21:28': 'Když pak se to počne díti, pohleďte vzhůru a pozdvihněte hlav svých, neboť se přibližuje vykoupení vaše.“', 'L 21:29': 'I pověděl jim podobenství: „Patřte na fíkový strom a na všecko stromoví;', 'L 21:30': 'když již vyhánějí pupence, víte, že blízko jest léto.', 'L 21:31': 'Tak i vy, když uzříte, že tyto věci se dějí, vězte, že blízko jest království Boží.', 'L 21:32': 'Vpravdě pravím vám: nepomine pokolení toto, až všecko se stane,', 'L 21:33': 'Nebe a země pominou, ale slova má nepominou.“', 'L 21:34': 'Mějte se však na pozoru, aby srdce vaše neobtížila se opojeností a opilstvím a péčemi tohoto života, a aby onen den nepřišel na vás náhle.', 'L 21:35': 'Neboť jako osidlo přijde na všecky, kteří obývají na povrchu veškeré země.“', 'L 21:36': '„Bděte tedy a modlete se v každé době, abyste se stali hodni ujíti všeho toho, co se díti bude, a postaviti se před Syna člověka.“', 'L 21:37': 'Býval pak ty dny ve chrámě a učil, v noci však vycházel a přenocoval na hoře, která slove Olivetská.', 'L 21:38': 'A veškeren lid přicházel ráno k němu, aby ho ve chrámě poslouchal.', 'L 22:1': 'Přibližoval se pak svátek přesnic, jenž slove velikonoce.', 'L 22:2': 'I hledali velekněží a zákoníci, kterak by Ježíše usmrtili; ale báli se lidu.', 'L 22:3': 'A tu vešel ďábel do Jidáše, příjmím Iškariotského, jenž byl jedním ze dvanácti.', 'L 22:4': 'I odešel a mluvil s veleknězi a s veliteli, kterak by jim ho zradil.', 'L 22:5': 'A oni zaradovali se a se dohodli, že mu dají peníze.', 'L 22:6': 'I slíbil (jim to) a hledal příhodné chvíle, aby jim ho vydal bez zástupů.', 'L 22:7': 'Přišel pak den přesnic, ve kterém se musil zabíjeti beránek.', 'L 22:8': 'I poslal Petra a Jana řka: „Jděte a připravte nám beránka, abychom jedli.“', 'L 22:9': 'A oni řekli jemu: „Kde chceš, abychom  připravili?“', 'L 22:10': 'I řekl jim: „Hle, jak vejdete do města, potká vás jeden člověk, džbán vody nesa. Jděte za ním do domu, do kterého vejde,', 'L 22:11': 'a rcete hospodáři domu: ,Mistr praví tobě: Kde jest pokojík, ve kterém bych jedl beránka s učeníky svými?‘', 'L 22:12': 'A on vám ukáže večeřadlo veliké, prostřené; tam připravte.“', 'L 22:13': 'I odešli a shledali (vše tak), jak jim pověděl, a připravili beránka.', 'L 22:14': 'A když přišla hodina, zaujal místo za stolem a dvanáct apoštolů s ním.', 'L 22:15': 'I řekl jim: „S toužebností jsem žádal tohoto beránka jísti s vámi, prve než bych trpěl;', 'L 22:16': 'neboť pravím vám, že již nebudu ho jísti, dokavad se nenaplní v království Božím.“', 'L 22:17': 'A pojav kalich, díky učinil a řekl: „Vezměte (to) a rozdělte mezi sebe,', 'L 22:18': 'neboť pravím vám, že nebudu již píti z plodu vinného kmene, dokavad nepřijde království Boží.“', 'L 22:19': 'A vzav chléb, učinil díky a rozlámav jej, dal jim řka: „Toto jest tělo mé, které se za vás vydává; to čiňte na mou památku.“', 'L 22:20': 'Taktéž (vzal) i kalich po jídle a řekl: „Tento kalich jest nová úmluva (potvrzená) mou krví, která se za vás vylévá.“', 'L 22:21': '„Avšak hle, ruka zrádce mého jest se mnou při stole.', 'L 22:22': 'A Syn člověka jde sice tak, jak uloženo jest, ale běda tomu, skrze něhož bude zrazen.“', 'L 22:23': 'A oni počali se tázati mezi sebou, kdo by to z nich byl, jenž to učiní.', 'L 22:24': 'Povstal však i spor mezi nimi o tom, kdo z nich zdá se býti větší.', 'L 22:25': 'I řekl jim: „Králové národu panují nad nimi, a ti, kteří mají nad nimi moc, nazývají se dobrodinci,', 'L 22:26': 'ale vy ne tak, nýbrž kdo jest mezi vámi větší, budiž jako menší, a kdo jest v čele, budiž jako služebník.', 'L 22:27': 'Neboť kdo jest větší, ten-li, který stoluje, či-li ten, jenž přisluhuje? Zdali ne ten, který stoluje? Ale já jsem mezi vámi jako ten, který přisluhuje.', 'L 22:28': 'Vy pak jste to, kteří jste vytrvali se mnou v mých pokušeních,', 'L 22:29': 'a já vám odkazuji království, jak mně (je) odkázal Otec můj,', 'L 22:30': 'abyste jedli a pili za stolem mým v království mém a seděli na stolicích soudíce dvanácte pokolení israelských.“', 'L 22:31': 'I řekl Pán: „Šimone, Šimone, hle, satan vyžádal si vás, aby vás tříbil jako pšenici,', 'L 22:32': 'ale já jsem prosil za tebe, aby nepřestala víra tvá, a ty někdy obrátě potvrzuj bratry své.“', 'L 22:33': 'On pak řekl jemu: „Pane, s tebou jsem hotov i do žaláře i na smrt jíti.“', 'L 22:34': 'Ale on řekl: „Pravím tobě, Petře, že dnes kohout nezazpívá, dokavad třikrát nezapřeš, že mne znáš.“', 'L 22:35': 'A řekl jim: „Když jsem vás poslal bez měšce a bez mošny a bez obuvi, zdaliž jste měli v čem nedostatek?“ A oni řekli: „V ničem.“', 'L 22:36': 'I řekl jim: „Ale nyní, kdo má měšec, vezmi (jej), podobně i mošnu, a kdo nemá, prodej plášť svůj a kup meč.', 'L 22:37': 'Neboť pravím vám, že musí se na mně naplniti ještě toto Písmo: ,A s hříšníky počten jest.‘ Neboť to, co se mne týká, béře konec.“', 'L 22:38': 'Ale oni pravili: „Pane, hle, dva meče (jsou) zde.“ I řekl jim: „Dosti jest.“', 'L 22:39': 'A vyšed odebral se podle obyčeje svého na horu Olivetskou; jeho učeníci pak šli za ním.', 'L 22:40': 'A když přišel na místo, řekl jim: „Modlete se, abyste nevešli v pokušení.', 'L 22:41': 'Poté vzdálil se od nich as na dohod kamenem a pokleknuv na kolena modlil se', 'L 22:42': 'řka: „Otče, chceš-li, odejmi tento kalich ode mne, avšak ne má, nýbrž tvá vůle se staň.“', 'L 22:43': 'I ukázal se mu anděl s nebe a posiloval ho. A on ocitnuv se v úzkosti smrtelné modlil se snažněji.', 'L 22:44': 'I stal se pot jeho jako krůpěje krve tekoucí na zem.', 'L 22:45': 'A když vstal od modlitby a přišel ke svým učeníkům, nalezl je, ani spí od zármutku.', 'L 22:46': 'I řekl k nim: „Proč spíte? Vstaňte a modlete se, abyste nevešli v pokušení.“', 'L 22:47': 'Když ještě mluvil, hle zástup (přicházel), a ten jenž slul Jidáš, jeden ze dvanácti, šel před nimi a přiblížil se k Ježíšovi, aby ho políbil.', 'L 22:48': 'Ale Ježíš řekl jemu: „Jidáši, políbením zrazuješ Syna člověka?“', 'L 22:49': 'Ti pak, kteří byli při něm, uzřevše, co nastává, řekli jemu: „Pane, máme bíti mečem?“', 'L 22:50': 'A jeden z nich udeřil služebníka veleknězova a uťal mu pravé ucho.', 'L 22:51': 'Ale Ježíš promluviv řekl: „Nechte, až potud.“ A dotek se ucha jeho uzdravil je.', 'L 22:52': 'I řekl Ježíš k velekněžím a velitelům chrámovým a starším, kteří byli na něj přišli: „Jako na lotra jste vyšli s meči a kyji?', 'L 22:53': 'Když jsem býval denně s vámi ve chrámě, nevztáhli jste ruky na mne, ale toto jest hodina vaše a moc temnosti.“', 'L 22:54': 'I jali ho a dovedli do domu veleknězova, Petr pak šel za ním zdaleka.', 'L 22:55': 'A když udělali oheň uprostřed dvora a se kolem posadili, Petr sedl si mezi nimi.', 'L 22:56': 'Jedna děvečka pak spatřivši jej, an sedí u ohně, a pohleděvši naň upřeně pravila: „Také tento byl s nimi.“', 'L 22:57': 'Ale on zapřel řka: „Ženo, neznám ho.“', 'L 22:58': 'A krátce na to jiný uzřev ho řekl: „Také ty jsi z nich.“ Ale Petr řekl: „Člověče, nejsem.“', 'L 22:59': 'A když uplynula asi jedna hodina, někdo jiný tvrdil řka: „Vpravdě i tento byl s ním, neboť jest také Galilejský.“', 'L 22:60': 'Petr však řekl: „Člověče, nevím, co pravíš.“ A ihned, když ještě mluvil, zazpíval kohout.', 'L 22:61': 'I obrátil se Pán a pohleděl na Petra. A Petr rozpomenul se na slova Páně, jak mu byl řekl: „Prve než kohout zazpívá, zapřeš mě třikráte.“', 'L 22:62': 'I vyšel ven a plakal hořce.', 'L 22:63': 'A ti muži, kteří jej drželi, posmívali se mu tlukouce ho.', 'L 22:64': 'A zakryvše ho bili jej v tvář a tázali se ho řkouce: „Hádej, kdo jest, jenž tě udeřil?“', 'L 22:65': 'A mnoho jiného rouhajíce se mluvili proti němu.', 'L 22:66': 'A když se rozednilo, sešli se starší lidu i velekněží a zákoníci a uvedše jej do své rady řekli: „Jsi-li ty Kristus, pověz nám to.“', 'L 22:67': 'I řekl jim: „Povím-li vám to, neuvěříte mi,', 'L 22:68': 'otáži-li se však také, neodpovíte mi, ani mně nepropustíte.', 'L 22:69': 'Ale od té chvíle Syn člověka bude seděti na pravici moci Boží.“', 'L 22:70': 'I řekli všichni: „Ty jsi tedy Syn Boží?“ A on řekl: „Vy (to) pravíte, já jsem.“', 'L 22:71': 'Avšak oni řekli: „K čemu ještě potřebujeme svědectví? Vždyť sami jsme slyšeli z úst jeho.“', 'L 23:1': 'I povstalo jich veškeré množství a dovedli ho k Pilátovi.', 'L 23:2': 'Počali pak žalovali naň řkouce: „Tohoto jsme nalezli, an převrací národ náš a brání dávati daně císaři a praví, že jest Kristem králem.“', 'L 23:3': 'I otázal se ho Pilát: „Ty jsi král židovský?“ A on odpověděl mu: „Ty (to) pravíš.“', 'L 23:4': 'I řekl Pilát k velekněžím a zástupům: „Nenalézám žádné viny na tomto člověku.“', 'L 23:5': 'Ale oni usilovali řkouce: „Bouří lid uče po všem Judsku, počav od Galilee až sem.“', 'L 23:6': 'Tu Pilát uslyšev o Galilei, otázal se, je-li ten člověk Galilejský.', 'L 23:7': 'A zvěděv, že jest z moci Herodovy, poslal ho k Herodovi, který byl také v Jerusalemě v ty dny.', 'L 23:8': 'Herodes pak uzřev Ježíše zaradoval se velmi, neboť byl odedávna žádostiv uviděti jej, poněvadž o něm mnoho slyšel a se nadál, že ho uzří nějaký zázrak činiti.', 'L 23:9': 'I vyptával se ho mnoha slovy, ale on neodpovídal mu ničeho.', 'L 23:10': 'Stáli však tam velekněží a zákoníci ustavičně naň žalujíce.', 'L 23:11': 'I pohrdnul jím Herodes se svým komonstvem a posmíval se mu obléknuv jej v roucho bílé, a odeslal ho nazpět k Pilátovi.', 'L 23:12': 'A v ten den Herodes a Pilát spřátelili se, neboť dříve byli spolu v nepřátelství.', 'L 23:13': 'Pilát pak svolav velekněze i náčelníky a lid,', 'L 23:14': 'řekl k nim: „Přivedli jste mi tohoto člověka, jakoby odvracel lid, a hle, já vyšetřovav před vámi, nenalezl jsem na tomto člověku žádné viny v těch věcech, které na něho žalujete.', 'L 23:15': 'Ale ani Herodes, neboť jsem vás poslal k němu, a hle - nic smrti hodného neučinil.', 'L 23:16': 'Potrestám ho tedy a propustím.“', 'L 23:17': 'Musíval pak propouštěti jim o slavnosti jednoho (vězně).', 'L 23:18': 'I vykřikli všichni najednou, řkouce: „Pryč s tímto a propusť nám Barabáše.“', 'L 23:19': 'Ten byl pro nějaké vzbouření povstalé v městě a pro vraždu vsazen do vězení.', 'L 23:20': 'Pilát však promluvil k nim opět, chtěje propustiti Ježíše.', 'L 23:21': 'Ale oni volali: „Ukřižuj, ukřižuj ho.“', 'L 23:22': 'On však řekl jim po třetí: „I co zlého učinil tento? Žádné příčiny smrti na něm nenalézám. Potrestám ho tedy a propustím.', 'L 23:23': 'Ale oni naléhali naň křikem velikým, žádajíce, aby byl ukřižován, a křik jejich se rozmáhal.', 'L 23:24': 'I usoudil Pilát, aby se vyplnila žádost jejich,', 'L 23:25': 'a propustil toho, jenž byl pro vraždu a vzbouření vsazen do vězení, za něhož prosili, Ježíše pak vydal vůli jejich.', 'L 23:26': 'A když jej odváděli, uchopili jakéhosi Šimona kyrenského, jenž přicházel ze dvora, a vložili naň kříž, aby jej nesl za Ježíšem.', 'L 23:27': 'Šel pak za ním veliký zástup lidu i žen, a ty plakaly a kvílely nad ním.', 'L 23:28': 'Ježíš však obrátiv se k nim řekl: „Dcery jerusalemské, neplačte nade mnou, nýbrž samy nad sebou a nad dítkami svými.', 'L 23:29': 'Neboť hle, přijdou dnové, v nichžto řeknou: ,Blahoslaveny neplodné a životy, které nerodily, a prsy, které nekrmily.', 'L 23:30': 'Tehda počnou říkati horám: ,Padněte na nás‘ a pahrbkům: ,Přikryjte nás‘;', 'L 23:31': 'neboť činí-li toto na dřevě zeleném, co bude se díti na suchém?“', 'L 23:32': 'Byli pak s ním vedeni také jiní dva, zločinci, aby byli usmrceni.', 'L 23:33': 'A když přišli na místo, které slove lebčí, ukřižovali ho tam; též zločince, jednoho na pravici a druhého na levici.', 'L 23:34': 'Ježíš pak řekl: „Otče, odpusť jim, neboť nevědí, co činí.“ A rozdělujíce si roucha jeho metali (o ně) los', 'L 23:35': 'I stál tu lid dívaje se; ale také náčelníci posmívali se mu (s nimi), řkouce: „Jiným pomohl, ať pomůže sám sobě, je-li on Kristem, vyvolencem Božím.“', 'L 23:36': 'Posmívali se mu však i vojáci, přistupujíce a podávajíce mu octa', 'L 23:37': 'a říkajíce: „Jsi-li ty král židovský, pomoz sobě.“', 'L 23:38': 'Bylť také nápis nad ním napsaný literami řeckými a latinskými a hebrejskými: „Tento jest král židovský.“', 'L 23:39': 'Jeden pak z těch zločinců, kteří s ním viseli, rouhal se mu řka: „Jsi-li ty Kristus, pomoz sobě i nám.“', 'L 23:40': 'Ale druhý promluviv, káral ho řka: „Ani ty se Boha nebojíš, ježto v témže odsouzení jsi?', 'L 23:41': 'A my zajisté spravedlivě (trpíme), neboť dostáváme to, co náleží na skutky naše, ale tento neučinil nic zlého.“', 'L 23:42': 'I řekl k Ježíšovi: „Pane, rozpomeň se na mne, když přijdeš do království svého.“', 'L 23:43': 'A Ježíš řekl jemu: „Vpravdě, pravím tobě: Dnes budeš se mnou v ráji.“', 'L 23:44': 'Bylo pak okolo šesti hodin, a tu stala se tma po celé zemi, až do devíti hodin;', 'L 23:45': 'a zatmělo se slunce, a opona chrámová roztrhla se ve dvě půle.', 'L 23:46': 'A Ježíš zvolav hlasem velikým řekl: „Otče, v ruce tvé poroučím ducha svého.“ A to pověděv vypustil duši.', 'L 23:47': 'Setník pak uzřev, co se stalo, velebil Boha, řka: „jistě člověk tento byl spravedlivý.“', 'L 23:48': 'A veškeren zástup těch, kteří byli spolu přítomni tomu divadlu a viděli, co se dělo, bil se v prsa a navracel se.', 'L 23:49': 'Stáli pak tam zdaleka všichni známí jeho, i ženy, které ho byly následovaly z Galilee, a patřili na to.“', 'L 23:50': 'A hle, jeden muž, jménem Josef, který byl radou, muž to dobrý a spravedlivý —', 'L 23:51': 'ten nesouhlasil s nálezem a jednáním jejich - z judského města Arimatie, který (také) očekával království Božího,', 'L 23:52': 'ten přišel k Pilátovi a požádal za tělo Ježíšovo;', 'L 23:53': 'a sňav je (s kříže) zavinul je v plátno a položil ho do hrobu vytesaného (ve skále), v němž ještě nikdo neležel.', 'L 23:54': 'A byl pátek, a sobota nastávala.', 'L 23:55': 'Za ním však šly ženy, které byly s ním přišly z Galilee, a podívaly se na hrob i na to, jak tělo jeho bylo položeno.', 'L 23:56': 'A vrátivše se, připravily vonné věci a masti. V sobotu ovšem odpočinuly podle přikázání.', 'L 24:1': 'Ale v neděli záhy z rána přišly ke hrobu nesouce (s sebou) vonné věci, které připravily.', 'L 24:2': 'Nalezly však kámen odvalený od hrobu', 'L 24:3': 'a vešedše (do něho) nenalezly těla Pána Ježíše.', 'L 24:4': 'Když byly proto bez rady, postavili se najednou dva muži podle nich v rouše skvoucím.', 'L 24:5': 'Když se bály a svůj obličej k zemi schýlily, řekli jim: „Proč hledáte živého mezi mrtvými?', 'L 24:6': 'Není ho tuto, ale vstal. Rozpomeňte se, kterak mluvil k vám, když byl ještě v Galilei.', 'L 24:7': 'Pravili: ,Syn člověka musí býti vydán v ruce lidí hříšných a býti ukřižován a třetího dne vstáti z mrtvých.‘“', 'L 24:8': 'I rozpomenuly se na slova jeho.', 'L 24:9': 'A navrátivše se od hrobu zvěstovaly to všecko jedenácti a všem ostatním.', 'L 24:10': 'Byla to Maria Magdalena a Johanna a Maria (matka) Jakubova a ostatní s nimi, které to pověděly apoštolům.', 'L 24:11': 'Ale slova ta zdála se jim jako nesmysl; i nevěřili jim.', 'L 24:12': 'Petr pak vstav běžel ke hrobu a nakloniv se uzřel prostěradla, ana leží o sobě; i odešel domů, divě se tomu, co se stalo.', 'L 24:13': 'A hle téhož dne šli dva z nich do vesnice, jménem Emaus, která byla vzdálena od Jerusalema honů šedesát.', 'L 24:14': 'A ti hovořili spolu o všech těch věcech, které se udály.', 'L 24:15': 'A když hovořili a sebe se dotazovali, Ježíš přiblíživ se bral se s nimi;', 'L 24:16': 'ale oči jejich byly drženy, aby ho nepoznali.', 'L 24:17': 'I řekl k nim: „Které jsou to řeči, jež spolu vedete a jste smutni?“', 'L 24:18': 'A jeden z nich, jménem Kleofáš, odpověděv řekl jemu: „Ty-li jediný jsi cizincem v Jerusalemě a neseznal jsi těch věcí, které se tam staly v těchto dnech?“ I řekl jim:', 'L 24:19': '„Které?“ A oni pravili: „O Ježíši Nazaretském, jenž byl prorokem, mocným v činu i slově před Bohem a přede vším lidem;', 'L 24:20': 'a kterak velekněží a náčelníci naši ho vydali, aby byl odsouzen k smrti, a ukřižovali jej.', 'L 24:21': 'My však jsme se nadáli, že on to jest, jenž má vykoupit lid israelský; a nyní ke všemu tomu jest dnes třetí den od té doby, co se to stalo.', 'L 24:22': 'Ale i některé ženy z našich poděsily nás; bylyť z rána u hrobu', 'L 24:23': 'a nenalezše těla jeho, přišly a pravily, že viděly také zjevení se andělů, kteří praví, že jest živ.', 'L 24:24': 'I odešli někteří z nás ke hrobu a shledali tak, jak byly ženy pravily, jeho však nespatřili.“', 'L 24:25': 'Tu on pravil k nim: „Ó bláhoví a váhaví srdcem k věření všemu tomu, co mluvili proroci!', 'L 24:26': 'Zdali nemusil to Kristus trpěti a tak vejíti do slávy své?“', 'L 24:27': 'A počav od Mojžíše a všech proroků vykládal jim všecka Písma, která byla o něm.', 'L 24:28': 'I přiblížili se k vesnici, do které šli, a on se dělal, jakoby chtěl jíti dále,', 'L 24:29': 'ale oni přinutili ho řkouce: „Zůstaň s námi, neboť se připozdívá, a den se již nachýlil.“ I vešel s nimi.', 'L 24:30': 'A když byl s nimi za stolem, vzav chléb požehnal jej a rozlámav ho dával jim.', 'L 24:31': 'I otevřely se oči jejich a poznali ho; ale on zmizel od nich.', 'L 24:32': 'I řekli vespolek: „Zdali nehořelo v nás srdce naše, když mluvil k nám na cestě a vykládal nám Písma?“', 'L 24:33': 'A vstavše v touž hodinu vrátili se do Jerusalema a nalezli (tam) pohromadě jedenácte (apoštolů) i ty, kteří byli s nimi,', 'L 24:34': 'ani praví: „Pán vstal skutečně a ukázal se Šimonovi.“', 'L 24:35': 'I vypravovali také oni, co se stalo na cestě a kterak ho poznali v lámání chleba.', 'L 24:36': 'Zatím však, co to mluvili, (Ježíš) stanul mezi nimi a řekl jim: „Pokoj vám! (Já jsem to, nebojte se).“', 'L 24:37': 'Ale oni zděšeni a přestrašeni jsouce domnívali se, že vidí ducha.', 'L 24:38': 'I řekl jim: „Proč se děsíte a proč vstupují takové myšlenky na srdce vaše?', 'L 24:39': 'Vizte ruce mé i nohy mé, že já to jsem; dotýkejte se mne, a vizte, neboť duch nemá těla a kostí, jak vidíte, že já mám.“', 'L 24:40': 'A pověděv to ukázal jim ruce i nohy.', 'L 24:41': 'Když pak oni pro radost ještě nevěřili a se divili, řekl jim: „Máte tu něco k jídlu?“', 'L 24:42': 'I podali mu kus pečené ryby a plást medu.', 'L 24:43': 'A on pojedl před nimi a vzav ostatky dal jim.', 'L 24:44': 'I řekl k nim: „To jsou slova, která jsem mluvil k vám byv ještě s vámi, že se (totiž) musí naplniti všecko, co psáno jest o mně v zákoně Mojžíšově a v prorocích i žalmích.“', 'L 24:45': 'Potom vyložil jim smysl, aby rozuměli Písmům,', 'L 24:46': 'a řekl jim: „Tak jest psáno (a tak bylo třeba), aby Kristus trpěl a třetího dne vstal z mrtvých,', 'L 24:47': 'a aby hlásáno bylo pokání a odpuštění hříchů pro jméno jeho mezi všemi národy, počnouc od Jerusalema.', 'L 24:48': 'Vy pak jste svědky těch věcí.', 'L 24:49': 'A já pošlu na vás toho, jehož Otec můj zaslíbil, vy však zůstaňte v městě, dokavad nebudete opatřeni mocí s výsosti.“', 'L 24:50': 'Poté vyvedl je ven k Betanii a pozdvih rukou svých, požehnal jim.', 'L 24:51': 'I stalo se, když jim žehnal, odloučil se od nich a vznášel se do nebe.', 'L 24:52': 'A oni poklonivše se navrátili se do Jerusalema s radostí velikou,', 'L 24:53': 'a byli stále ve chrámě chválíce a velebíce Boha.'}