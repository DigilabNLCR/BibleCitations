{'Rt 1:1': 'Za dnů, kdy soudcové vládli, nastal v zemi hlad. Tu vyšel člověk z Betléma judského, aby pobyl jako host v Moabsku s manželkou a se dvěma syny.', 'Rt 1:2': 'Sám slul Elimelech, jeho žena Noemi, jeden ze dvou synů Mahalon a druhý Chelion, Efratští z Betléma judského. Přišedše do Moabska zůstali tam.', 'Rt 1:3': 'I zemřel Elimelech, manžel Noemin, a ona zůstala se syny.', 'Rt 1:4': 'Ti vzali si za manželky Moabky, z nichžto jedna slula Orfa, druhá pak Rut. Zůstali tam deset let.', 'Rt 1:5': 'Oba však umřeli. Mahalon totiž i Chelion, a tak zůstala žena zbavená dvou dětí a manžela.', 'Rt 1:6': 'I vstala, aby se vrátila s oběma svými snachami z Moabska do vlasti; slyšelať, že Hospodin shlédl na lid svůj a dal mu chleba.', 'Rt 1:7': 'Vyšla tedy z místa, kde jako host bydlila, s oběma snachami. Když byla již na cestě vracejíc se do Judska,', 'Rt 1:8': 'pravila jim: „Jděte (každá) do domu matky své; Hospodin buď vám milostiv, jako jste byly vy mrtvým i mně!', 'Rt 1:9': 'Dej vám dojíti spokojenosti v domech mužů, kterých se vám dostane!" A políbila je. Ony však počaly hlasitě plakati', 'Rt 1:10': 'a říkati: „S tebou půjdeme k lidu tvému!"', 'Rt 1:11': 'Noemi jim odpověděla: „Vraťte se, dcery mé! Proč byste se mnou šly? Mám ještě syny ve svém lůně, že byste mohly nadíti se mužů ze mne?', 'Rt 1:12': 'Vraťte se, dcery mé, jděte, nebo jsem již stářím sešlá, že nejsem způsobilá k manželskému svazku. A kdybych i mohla této noci počíti a poroditi syny,', 'Rt 1:13': 'kdybyste si chtěly na ně počkati, až by dorostli, budete dříve stařenami, nežli se vdáte. Ne tak, prosím, dcery mé! Neboť vaše tíseň (ještě) více mě trápí, že vystoupila ruka Hospodinova proti mně."', 'Rt 1:14': 'Tu zase počaly hlasitě plakati. Orfa políbila tchyni a vrátila se; Rut (však) se tchyně přidržela.', 'Rt 1:15': 'I řekla jí Noemi: „Hle, tvá švakrová vrátila se k lidu svému a k bohům svým; jdi s ní."', 'Rt 1:16': 'Rut odpověděla: „Nenuť mne, bych tě opustila, bych odešla; neboť kamkoli půjdeš ty, půjdu já, a kde dlíti budeš ty, dlíti budu také já. Lid tvůj lid můj, a Bůh tvůj Bůh můj.', 'Rt 1:17': 'Která země tě přijme, až budeš umírati, v té zemru a tam dojdu hrobu. Ať mě Hospodin trestá a zase trestá, odloučí-li mě od tebe něco jiného než toliko smrt!"', 'Rt 1:18': 'Vidouc tedy Noemi, že je Rut nezvratně odhodlána jíti s ní, přestala jí odporovati.', 'Rt 1:19': 'Šly tedy spolu a přišly do Betlema. Když vešly do města, roznesla se všady rychle (o tom) zvěst, a ženy pravily: „Je to ona Noemi?"', 'Rt 1:20': 'Ona jim však řekla: „Nenazývejte mne Noemi, [to jest Sličnou], ale raději nazývejte mne Mara, [to jest Hořkou], nebo hořkostí mne velmi naplnil Všemohoucí.', 'Rt 1:21': 'Vyšla jsem plná, a prázdnou mě zpět přivádí Hospodin. Proč tedy nazýváte mě Noemi, když mě Hospodin ponížil a Všemohoucí sklíčil?"', 'Rt 1:22': 'Přišla tedy Noemi s Moabkou Rut, svou snachou, ze země, kde byla hostem; vrátila se do Betlema, když počali žíti ječmeny.', 'Rt 2:1': 'Muž Elimelech měl krevního přítele, člověka zámožného, velmi bohatého, jménem Booz.', 'Rt 2:2': 'I řekla Moabka Rut ke své tchyni: „Poroučíš-li, půjdu na pole a budu sbírati klasy, které ujdou rukám ženců, kdekoli naleznu milost hospodáře, ke mně laskavého." Ona jí odpověděla: „Jdi, dcero má."', 'Rt 2:3': 'Šla tedy a sbírala klasy za ženci. I přihodilo se, že pole toho pán byl z příbuzenstva Elimelechova, jménem Booz.', 'Rt 2:4': 'A hle, Booz přišel z Betlema a řekl žencům: „Hospodin (buď) s vámi!" Oni mu odpověděli: „Požehnej ti Hospodin!"', 'Rt 2:5': 'Pak řekl Booz služebníkovi, který byl nad ženci: „Čí je tato dívka?"', 'Rt 2:6': 'Ten mu odpověděl: „Je to Moabka, která přišla s Noemi z Moabska,', 'Rt 2:7': 'a prosila, by směla sbírati zbylé klasy chodíc za ženci. Od rána až do nynějška trvajíc na poli ni na okamžik domů se nevrátila."', 'Rt 2:8': 'Tu řekl Booz k Rut: „Slyš, dcero! Nechoď na jiné pole sbírati, neodcházej s tohoto místa; ale připoj se k mým služebným,', 'Rt 2:9': 'a kde budou žíti, choď za nimi! Neboť rozkázal jsem služebníkům svým, aby ti nikdo nečinil obtíží; ano i bude-li se ti chtít píti, jdi k nádobám a napij se vody, kterou i služebníci (moji) pijí."', 'Rt 2:10': 'Rut padla na tvář a poklonivši se k zemi řekla mu: „Odkud mi to, že jsem nalezla milost před očima tvýma, že ráčíš znáti se ke, mně, cizince?"', 'Rt 2:11': 'On jí odpověděl: „Všecko mi bylo oznámeno, co jsi učinila tchyni své po smrti muže svého: žes opustila rodiče své i zemi, ve které ses narodila, a přišlas k lidu, kteréhos prve neznala.', 'Rt 2:12': 'Odplatiž ti Hospodin skutek tvůj, plné mzdy dostaň se ti od Hospodina, Boha Israelova, k němuž jsi přišla a pod jehožto křídla ses utekla!"', 'Rt 2:13': 'Ona řekla: „Nalezla jsem milost před očima tvýma, můj pane! neboť mě těšíš a mluvíš k srdci služebnice své, ač nejsem rovna jedné z tvých služebných."', 'Rt 2:14': 'I pravil jí Booz: „Když bude čas k jídlu, přijď sem, pojez chleba a omoč skývu v octě." Posadila se tedy vedle žencův, on jí nahrnul pražmy, i jedla, nasytila se a ještě jí zbylo.', 'Rt 2:15': 'Pak vstala, aby sbírala podle obyčeje klasy. A Booz přikázal služebníkům svým: „I kdyby chtěla s vámi žíti, nebraňte jí;', 'Rt 2:16': 'odhoďte také úmyslně něco z vašich snopkův a nechte ležeti; ať sbírá, ať jí nikdo nedomlouvá, když bude sbírati!"', 'Rt 2:17': 'Sbírala tedy na poli až do večera; a co sebrala, vytloukla. prutem, vymlátila, a tak dostala ječmene asi tolik, co má efa [to jest tři mírky].', 'Rt 2:18': 'S nimi vrátila se do města a ukázala je tchyni své; k tomu vyňala a dala jí zbytky svého jídla, kterým se byla nasytila.', 'Rt 2:19': 'I pravila jí tchyně: „Kde jsi sbírala dnes, kdes pracovala? Buď požehnán ten, který se slitoval nad tebou!" Oznámila jí tedy, u koho pracovala, a pověděla jméno muže, že sluje Booz.', 'Rt 2:20': 'Noemi jí odvětila: „Požehnán buď od Hospodina, že touž milost, kterou učinil živým, zachoval i mrtvým." A opět pravila (Noemi): „Je náš příbuzný ten člověk."', 'Rt 2:21': 'Rut dodala: „Také to mi přikázal, abych tak dlouho připojovala se k jeho žencům, dokud nebude všecko obilí požato."', 'Rt 2:22': 'Tu jí tchyně radila: „Bude velmi dobře, dcero má, choditi na žeň s jeho služebnými, aby na cizím poli někdo ti neubližoval."', 'Rt 2:23': 'Přidružila se tedy k Boozovým služebným a chodila s nimi tak dlouho na žeň, dokud ječmene a pšenice do stohů nesklidili.', 'Rt 3:1': 'Když zase přišla kdysi ke své tchyni, uslyšela od ní: „Dcero má, zjednám ti spokojenost, by ti bylo dobře.', 'Rt 3:2': 'Ten Booz, k jehožto služebným na poli ses přidružila, je náš příbuzný, a této noci věje ječmen na humně.', 'Rt 3:3': 'Umyj se tedy, pomaž se, oblec se v pěknější roucha a jdi dolů na humno; (ale) ať neuzří tě člověk ten, dokud nepřestane jísti a píti!', 'Rt 3:4': 'Když pak půjde spát, všimni si dobře místa, na kterém bude odpočívati; pak půjdeš, poodhrneš s nohou plášť, kterým se přikryje, položíš se a budeš tam ležeti; on ti pak poví, co bys měla činiti."', 'Rt 3:5': 'Rut odpověděla: „Cokoli kážeš, učiním."', 'Rt 3:6': 'I šla na (to) humno a učinila všecko, co jí byla tchyně přikázala.', 'Rt 3:7': 'Když Booz pojedl a napil se, když se rozveselil a lehl si u stohu snopů : přišla skrytě, poodhrnula mu plášť s nohou a položila se,', 'Rt 3:8': 'Tu hle, (když bylo) již půl noci, ulekl se člověk (ten), zarazil se a zpozoroval, že mu leží žena u nohou.', 'Rt 3:9': 'I řekl jí: „Kdo jsi ty?" Ona odvětila: ,„Já jsem Rut, služebnice tvá; rozprostři plášť svůj na služebnici svou, nebo jsi příbuzný."', 'Rt 3:10': '„Požehnána jsi od Hospodina, dcero," – dí on – „tys první lásku poslednější (láskou) překonala; neboť nenadbíhalas jinochům chudým ani bohatým.', 'Rt 3:11': 'Neboj se tedy; cokoli mi pravíš, učiním ti. Neboť ví všecek lid, který bydlí ve branách mého města, že jsi žena ctnostná.', 'Rt 3:12': 'Nepopírám, že jsem příbuzný, ale je jiný bližší příbuzný nežli já.', 'Rt 3:13': 'Odpočiň si zde této noci; ráno, bude-li on chtíti právem příbuzenství si tě podržeti, dobře; nebude-li chtíti, vezmu si tě já beze všech okolků; – živ je Hospodin – spi až do rána."', 'Rt 3:14': 'Tak spala u jeho nohou až do rána. Dříve však, nežli se lidé vespolek poznávali, vstala; neboť (Booz) pravil: „Varuj se, aby žádný nezvěděl, že jsi sem přišla."', 'Rt 3:15': 'A opět řekl: „Rozestři plášť svůj, kterým se přikrýváš, a drž oběma rukama." Když jej rozestřela a držela, naměřil jí šest mírek ječmene a vložil (je) na ni. Ona s tím vešla do města', 'Rt 3:16': 'a přišla ke své tchyni. Ta se jí tázala: „Jak jsi pochodila, dcero?" Tu jí vypravovala všecko, co jí učinil člověk ten.', 'Rt 3:17': 'A dodala: „Hle, šest mírek ječmene mi dal, a řekl: „Nechci, bys prázdná vrátila se ke své tchyni."', 'Rt 3:18': 'I řekla Noemi: „Čekej, dcero, (klidně), až uzříme, jak ta věc dopadne; neboť člověk ten neustane, dokud nesplní, co mluvil."', 'Rt 4:1': 'Vstoupil tedy Booz do brány a posadil se tam. A když viděl jíti kolem příbuzného, o kterém prve byla řeč, řekl mu, zavolav ho jeho jménem: „Uchyl se maličko a posed tu." Když se uchýlil a posadil,', 'Rt 4:2': 'Booz vzav deset mužů ze starších města, řekl jim: „Posaďte se tu."', 'Rt 4:3': 'Když sedři mluvil k příbuznému: „Noemi, která se vrátila z Moabska, má prodané pole, podíl to bratra našeho Elimelecha.', 'Rt 4:4': 'Chtěl jsem, abys to slyšel, abych ti to pověděl přede všemi tu sedícími, před staršími lidu mého. Chceš-li ho nabýti právem příbuznosti, vykup a měj si je; pakli se ti nelíbí, oznam mi to, ať vím, co činiti; neboť není žádný příbuzný kromě tebe, který jsi první, a mne, který jsem druhý." I odpověděl: „Já to pole vykoupím."', 'Rt 4:5': 'Tu mu Booz řekl: „Nabudeš-li pole toho z ruky ženiny, budeš povinen vzíti si také Moabku Rut, vdovu po mrtvém, abys vzbudil jméno příbuzného na dědictví jeho."', 'Rt 4:6': 'On odpověděl: „Vzdávám se práva švakrovského, neb nesmím uškoditi potomstvu rodiny své; ty užij práva mého; vyznávám, že ho rád budu postrádati."', 'Rt 4:7': 'Byl pak za starodávna v Israeli ten obyčej, postupoval-li kdy druh druhu svého práva, aby bylo postoupení potvrzeno, že sezul člověk obuv svou a dal ji bližnímu svému. Tak dosvědčovali v Israeli, že (právo) postupují.', 'Rt 4:8': 'Řekl tedy Booz příbuznému svému: „Sezuj obuv svou!" Když ji hned s nohou sezul,', 'Rt 4:9': 'pravil Booz starším a všemu lidu: „Svědky jste vy dnes, že nabývám od Noemi všeho, co bylo Elimelechovo, Chelionovo a Mahalonovo,', 'Rt 4:10': 'a že beru si za manželku Moabku Rut, vdovu po Mahalonovi, abych vzbudil mrtvému jméno na jeho dědictví, aby nebylo jméno jeho vyhlazeno z čeledi, z bratří a z lidu jeho; vy, pravím, jste svědky toho!"', 'Rt 4:11': 'Všecek lid, který byl ve bráně, i starší odpověděli: „Ano, jsme svědky (toho). Učiniž Hospodin tuto ženu, která vchází do domu tvého, jako Rachel a jako Liu, které zbudovaly rod Israelův, by byla příkladem ctnosti v Efratě a měla slavné jméno v Betlemě;', 'Rt 4:12': 'dům tvůj buď jako dům Faresa – jejž Tamar zrodila Judovi – potomstvem, jež ti dá Hospodin z této ženušky."', 'Rt 4:13': 'Vzal si tedy Booz Rut, pojal ji za manželku, a vešel k ní; i dal jí Hospodin, že počala a porodila syna.', 'Rt 4:14': 'Tu pravily ženy Noemi: „Požehnán buď Hospodin, jenž nedopustil, aby scházel dědic rodu tvého, ale jmenováno bude jméno jeho v Israeli.', 'Rt 4:15': 'Budeš míti, kdo tě bude těšit a ve stáří živit, neboť narodil se ze snachy tvé, jež tě miluje, a je ti mnohem lepší, než kdybys měla sedm synů."', 'Rt 4:16': 'Noemi vzavši chlapce položila si jej na klín, a byla mu pěstounkou i chůvou.', 'Rt 4:17': 'Sousedky pak radujíce se s ní a řkouce: „Narodil se syn Noemi," nazvaly ho jménem Obed; je to otec Isaje, otce Davidova.', 'Rt 4:18': 'Rody Faresovy jsou tyto: Fares zplodil Esrona,', 'Rt 4:19': 'Esron Arama, Aram Aminadaba,', 'Rt 4:20': 'Aminadab Nahassona, Nahasson Salmona,', 'Rt 4:21': 'Salmon Booza, Booz Obeda,', 'Rt 4:22': 'Obed Isaje a Isaj Davida.'}