{'Ef 1:1': 'Pavel, apoštol Ježíše Krista z vůle Boží, všem věřícím v Efesu a věrným v Kristu Ježíši:', 'Ef 1:2': 'Milost vám a pokoj od Boha, Otce našeho, a od Pána Ježíše Krista.', 'Ef 1:3': 'Veleben budiž Bůh a Otec Pána našeho Ježíše Krista, který nás požehnal v Kristu všelikým požehnáním duchovním v nebesích,', 'Ef 1:4': 'ježto si nás v něm vyvolil před ustanovením světa, abychom byli před ním svati a neposkvrněni, v lásce', 'Ef 1:5': 'nás předurčiv ku přijetí za syny své skrze Ježíše Krista podle zalíbení vůle své,', 'Ef 1:6': 'aby se velebila sláva milosti jeho, kterou nás omilostnil v milém Synu svém;', 'Ef 1:7': 'v něm (zajisté) máme vykoupení skrze krev jeho, odpuštění hříchů podle přebohaté milosti jeho,', 'Ef 1:8': 'kterou na nás vylil hojně s veškerou moudrostí a opatrností,', 'Ef 1:9': 'tím že tajemství vůle své nám oznámil podle svého zalíbení, které si byl uložil sám u sebe', 'Ef 1:10': 'vzhledem ku zřízení plnosti časů, aby (totiž) všecko (pod jednou hlavou) opět spojil v Kristu, co jest na nebi i co jest na zemi.', 'Ef 1:11': 'V něm také stali jsme se dědici byvše (k tomu) předurčeni podle ustanovení toho, jenž všecko působí podle úradku vůle své,', 'Ef 1:12': '(a to k tomu konci) abychom byli ku chvále velebnosti jeho; my (totiž), kteří jsme prve měli naději v Kristu;', 'Ef 1:13': 'v něm (však) i vy uslyševše slovo pravdy, evangelium o své spáse, v něm i vy uvěřivše, byli jste poznamenáni zaslíbeným Duchem svatým,', 'Ef 1:14': 'který jest závdavkem našeho dědictví, na vykoupení vlastnictví ke slávě velebnosti jeho.', 'Ef 1:15': 'Proto i já uslyšev o vaší víře v Pánu Ježíši a o lásce ke všem věřícím,', 'Ef 1:16': 'nepřestávám za vás děkovati, vzpomínaje na vás ve svých modlitbách,', 'Ef 1:17': 'aby Bůh Pána našeho Ježíše Krista, Otec slávy, dal vám ducha moudrosti a zjevení v poznání jeho,', 'Ef 1:18': 'osvícení očí mysli vaší, abyste věděli, která jest naděje povolání jeho, jak bohatá sláva dědictví jeho mezi věřícími', 'Ef 1:19': 'a jak přenesmírně veliká jest moc jeho pro nás, (jakožto) věřící, podle působivosti moci síly jeho,', 'Ef 1:20': 'kterou způsobil v Kristu vzkřísiv ho z mrtvých a posadiv na pravici své v nebesích', 'Ef 1:21': 'vysoko nade všecko knížectvo, nade vší mocnost i sílu, nade všecko panstvo a nad každé jméno, které se jmenuje nejen ve věku tomto, nýbrž i budoucím.', 'Ef 1:22': 'A všecko poddal pod nohy jeho, a (právě) jeho dal za hlavu nade všecko církvi,', 'Ef 1:23': 'která jest tělem jeho, plností toho, jenž všecko ve všem naplňuje.', 'Ef 2:1': 'Také vás, když jste byli mrtvi poklesky a hříchy svými,', 'Ef 2:2': 'v nichž jste druhdy žili podle ducha světa tohoto, podle knížete mocnosti ovzdušní, duchů to, kteří působí nyní v neposlušnících,', 'Ef 2:3': 'mezi nimiž také my všichni někdy jsme obcovali v žádostech těla svého, činíce vůli těla i myšlenek, a byli jsme od přirozenosti předmětem hněvu, jako i ostatní, -', 'Ef 2:4': 'Bůh však bohat jsa v milosrdentství, pro velikou lásku svou, kterou nás miloval,', 'Ef 2:5': 'i když jsme byli mrtvi přestupky svými, spolu obživil nás v Kristu, (milostí totiž jste spaseni)', 'Ef 2:6': 'a spolu (s ním) vzkřísil a posadil (nás) na nebesích v Kristu Ježíši,', 'Ef 2:7': 'aby ukázal v časích budoucích přenesmírné bohatství milosti své v dobrotivosti k nám v Kristu Ježíši.', 'Ef 2:8': 'Milostí totiž spaseni jste skrze víru, (a to nikoli ze sebe; Boží jest to dar),', 'Ef 2:9': 'nikoli ze skutků, aby nikdo se nechlubil.', 'Ef 2:10': 'Jeho jsme dílem, byvše stvořeni v Kristu Ježíži ke skutkům dobrým, které Bůh byl připravil, abychom v nich žili.', 'Ef 2:11': 'Proto pamatujte, že někdy vy, pohané podle těla, zvaní neobřízkou od těch, kteří se nazývají obřízkou na těle rukama učiněnou,', 'Ef 2:12': 'že jste byli onoho času bez Krista, oddáleni od občanství israelského a cizí od úmluv zaslíbení, jsouce bez naděje a bez Boha na tom světě;', 'Ef 2:13': 'nyní však vy, kteří jste někdy byli daleko, v Kristu Ježíši jste se sblížili v krvi Kristově.', 'Ef 2:14': 'Neboť on jest pokojem naším, jenž z dvou učinil jedno, a to tím, že zbořil stěnu ohrady, která byla mezi nimi, (zdroj to) nepřátelství,', 'Ef 2:15': 'zrušiv na svém těle zákon předpisů (záležející) v ustanoveních, aby v sobě samém vzdělal dva v jednoho člověka nového zjednávaje pokoj (mezi nimi),', 'Ef 2:16': 'a aby oboje v těle jednom smířil s Bohem skrze kříž, usmrtiv nepřátelství na sobě samém.', 'Ef 2:17': 'A přišed zvěstoval pokoj vám, kteří jste byli daleko, i pokoj těm, kteří byli blízko;', 'Ef 2:18': 'neboť skrze něho my obojí v jednom Duchu máme přístup k Otci.', 'Ef 2:19': 'Nuže tedy nejste již cizinci a přistěhovalci, nýbrž jste spoluobčané věřících a domácí Boží,', 'Ef 2:20': 'jsouce vzděláni na základě apoštolů a proroků, an (nejhlubším) kamenem úhelním jest sám Kristus Ježíš,', 'Ef 2:21': 'v němž veškerá stavba se spojuje a roste v chrám svatý v Pánu,', 'Ef 2:22': 'v němž i vy se spoluvzděláváte v příbytek Boží v Duchu.', 'Ef 3:1': 'Proto já Pavel (jsem) vězeň Ježíše Krista pro vás, pro pohany,', 'Ef 3:2': 'ačli jste uslyšeli o zřízení milosti Boží, která mi byla dána pro vás,', 'Ef 3:3': 'že totiž zjevením bylo mi oznámeno to tajemství, jak jsem svrchu napsal v krátkosti;', 'Ef 3:4': 'podle toho čtouce, můžete posouditi moji znalost v tom tajemství o Kristu,', 'Ef 3:5': 'které za jiných věků nebylo oznámeno synům lidským tak, jako nyní v Duchu bylo zjeveno svatým apoštolům jeho a prorokům,', 'Ef 3:6': '(totiž) že pohané jsou v Kristu Ježíši spoludědici a spoluvtělenci a spoluúčastníky zaslíbení skrze evangelium,', 'Ef 3:7': 'jehož služebníkem jsem se stal podle daru milosti Boží, která mi byla dána podle působivostí moci jeho.', 'Ef 3:8': 'Mně přenejmenšímu ze všech věřících byla dána milost tato, zvěstovati mezi pohany nevystihlé to bohatství Kristovo', 'Ef 3:9': 'a objasnit všem, které jest zřízení o tom tajemství, jež od věků bylo skryto v Bohu, Stvořiteli všeho,', 'Ef 3:10': 'aby nyní skrze církev uvedla se ve známost knížatstvům a mocnostem v nebesích přerozmanitá moudrost Boží,', 'Ef 3:11': 'podle úradku odvěkého, který vykonal v Kristu Ježíši, Pánu našem,', 'Ef 3:12': 'v němž máme zmužilost a přístup s důvěrou skrze víru v něho.', 'Ef 3:13': 'Proto prosím, abyste neklesali na mysli v mých souženích pro vás; jsouť slávou vaší.', 'Ef 3:14': 'Za tou příčinou skláním kolena svá před Otcem Pána našeho Ježíše Krista,', 'Ef 3:15': 'po němž se jmenuje všeliký rod na nebi i na zemi,', 'Ef 3:16': 'aby vám dal podle bohatství velebnosti své skrze Ducha svého v síle zmohutněti pro vnitřního člověka,', 'Ef 3:17': '(tak) aby Kristus přebýval skrze víru v srdcích vašich, zakořeněných a založených v lásce,', 'Ef 3:18': 'byste mohli pochopiti se všemi věřícími, která jest šířka a délka i výše a hloubka,', 'Ef 3:19': 'i poznati Kristovu lásku převyšující veškeré poznání (a to k tomu konci), abysle byli naplněni ve veškerou plnost Boží.', 'Ef 3:20': 'Tomu pak, jenž může učiniti všecko, mnohem více, nežli prosíme neb rozumíme, podle síly, která v nás působí,', 'Ef 3:21': 'tomu budiž sláva v církvi, a to v Kristu Ježíši po všecka pokolení na věky věkův. Amen.', 'Ef 4:1': 'Napomínám vás tedy já vězeň v Pánu, abyste žili hodně toho povolání, kterým jste povoláni', 'Ef 4:2': 's veškerou pokorou a tichostí, s trpělivostí, snášejíce se vespolek v lásce,', 'Ef 4:3': 'snažíce se zachovávati jednotu Ducha ve svazku pokoje.', 'Ef 4:4': 'Jedno tělo (jest) a jeden Duch, jakož také jste byli povoláni v jedné naději povolání svého.', 'Ef 4:5': 'Jeden (jest) Pán, jedna víra, jeden křest,', 'Ef 4:6': 'jeden Bůh a Otec všech, jenž jest nade všemi a skrze všecky a ve všech (nás).', 'Ef 4:7': 'Jednomu každému pak z nás byla dána milost podle míry daru Kristova.', 'Ef 4:8': 'Proto praví: „Vystoupiv do výše, odvedl zajatce, dal dary lidem.“', 'Ef 4:9': 'To však, že vystoupil, co jest to, leč že (dříve) také sestoupil na dolní části země?', 'Ef 4:10': 'Ten, jenž sestoupil, ten právě jest to, jenž také vystoupil nade všecka nebesa, aby naplnil všecko.', 'Ef 4:11': 'On také dal jedny za apoštoly, jiné za proroky, jiné za evangelisty, jiné za pastýře a učitele,', 'Ef 4:12': 'aby za účelem zdokonalení věřících konali službu, aby vzdělávali tělo Kristovo,', 'Ef 4:13': 'až bychom se sešli všichni v jednotu víry a poznání Syna Božího, v muže dospělého, v míru věku plnosti Kristovy,', 'Ef 4:14': 'abychom již nebyli nedospělci kolísanými a zmítanými každým větrem učení skrze podvod lidský a lstivost (směřující) ku provedení bludu,', 'Ef 4:15': 'nýbrž abychom vyznávajíce pravdu, v lásce rostli ve všem k němu, ke Kristu, jenž jest hlavou,', 'Ef 4:16': 'z něhož celé tělo, jsouc spojováno a svazováno každým kloubem služebným podle působivosti v míře jednoho každého údu, béře vzrůst svůj ke vzdělání svému v lásce.', 'Ef 4:17': 'Toto tedy pravím a osvědčuji v Pánu, abyste již nežili tak, jak i pohané žijí v marnosti mysli své,', 'Ef 4:18': 'jsouce zatemněni v rozumu, odcizeni od života Božího pro nevědomost, která jest v nich pro zatvrzení srdce jejich.', 'Ef 4:19': 'Oni otupěvše oddali se chlípnosti ku páchání všeliké nečistoty v lakotě;', 'Ef 4:20': 'vy však takto jste se nenaučili Kristu,', 'Ef 4:21': 'ačli jste ho uslyšeli a v něm tak vyučeni byli, jak jest pravda v Ježíši,', 'Ef 4:22': 'že totiž s ohledem na dřívější život svůj máte odložiti starého človeka, který béře zkázu podle chtíčů klamných,', 'Ef 4:23': 'obnoviti se na duchu mysli své', 'Ef 4:24': 'a obléci člověka nového, stvořeného podle Boha ve spravedlnosti a svatosti pravé.', 'Ef 4:25': 'Proto odložíce lež, mluvte pravdu jeden každý s bližním svým, neboť jsme vespolek údové.', 'Ef 4:26': 'Hněvejte se, ale nehřešte; slunce nezapadej nad hněvem vaším,', 'Ef 4:27': 'nedávejte místa ďáblu.', 'Ef 4:28': 'Kdo kradl, již nekraď, nýbrž pracuj spíše, dělaje rukama svýma dobré, aby měl z čeho uděliti tomu, kdo má nouzi.', 'Ef 4:29': 'Žádné slovo špatné nevycházej z úst vašich, nýbrž (jen takové), které jest dobré ke vzdělání (podle) potřeby, aby prokazovalo dobrodiní těm, kteří (je) slyší.', 'Ef 4:30': 'A nezarmucujte svatého Ducha Božího, kterým jste byli poznamenání ku dni vykoupení.', 'Ef 4:31': 'Veškerá hořkost a zlost a hněv i křik a utrhání odstup od vás s veškerou zlobou.', 'Ef 4:32': 'Buďte však k sobě vespolek dobrotiví, milosrdní, odpouštějíce jeden druhému, jakož i Bůh odpustil vám v Kristu.', 'Ef 5:1': 'Buďte tedy následovníky Božími jako dítky milé', 'Ef 5:2': 'a žijte v lásce, jakož i Kristus miloval nás a vydal sebe sama za nás v žertvu, a to v oběť krvavou Bohu k vůni líbezné.', 'Ef 5:3': 'Smilství však a všeliká nečistota neb lakota nebudiž ani jmenována mezi vámi, jak sluší na věřící;', 'Ef 5:4': 'taktéž ani mrzkost a prázdné tlachání neb vtipkování, která se nesluší, nýbrž spíše děkování.', 'Ef 5:5': 'Toto pak vězte a znejte, že žádný smilník neb nečistý neb lakotník, to jest modloslužebník, nemá dědictví v království Kristově a Božím.', 'Ef 5:6': 'Nikdo vás nesváděj marnými řečmi, neboť pro tyto věci hněv Boží přichází na neposlušníky;', 'Ef 5:7': 'nestávejte se tedy účastníky jejich.', 'Ef 5:8': 'Byliť jste někdy tmou, nyní však jste světlem v Pánu; jako účastníci světla žijte, -', 'Ef 5:9': 'neboť ovoce světla (záleží) ve všeliké dobrotě a spravedlnosti a pravdě -', 'Ef 5:10': 'zkoušejíce, co se líbí Bohu,', 'Ef 5:11': 'a nezúčastňujte se v neužitečných skutcích temnosti, nýbrž spíše je kárejte.', 'Ef 5:12': 'Neboť to co se páše od nich potají, jest hanebno i říci.', 'Ef 5:13': 'Všecko však, co se kárá, od světla přichází na jevo; neboť všecko, co se vyjevuje, jest světlo.', 'Ef 5:14': 'Proto praví: Probuď se, jenž spíš, a povstaň z mrtvých, a zasvitne ti Kristus.', 'Ef 5:15': 'Hleďte tedy, bratři, kterak byste žili pečlivě, ne jako nemoudří, nýbrž jako moudři,', 'Ef 5:16': 'vykupujíce čas, neboť dnové jsou zlí.', 'Ef 5:17': 'Proto nebuďte nerozumní, nýbrž srozumějte, která jest vůle Boží.', 'Ef 5:18': 'A neopíjejte se vínem, jest v tom prostopášnost, nýbrž naplňujte se Duchem svatým,', 'Ef 5:19': 'mluvíce k sobě vespolek v žalmech a chvalozpěvech a v písních duchovních, zpívajíce a hrajíce ve svém srdci Pánu,', 'Ef 5:20': 'děkujíce vždycky za všecko ve jménu Pána našeho Ježíše Krista Bohu a Otci.', 'Ef 5:21': 'Poddáni buďte jedni druhým v bázni Kristově.', 'Ef 5:22': 'Ženy buďtež poddány mužům svým jako Pánu,', 'Ef 5:23': 'neboť muž jest hlava ženy, jakož i Kristus jest hlava církve; onť je spasitelem těla (svého).', 'Ef 5:24': 'Ale jako církev poddána jest Kristu, tak i ženy (buďtež poddány) mužům svým ve všem.', 'Ef 5:25': 'Muži, milujte své manželky, jakož i Kristus miloval církev a vydal sebe sama za ni,', 'Ef 5:26': 'aby ji posvělil, očistě jí koupelí vodní při slově,', 'Ef 5:27': 'aby sám sobě představil církev jako slavnou, jako takovou, která by neměla poskvrny ani vrásky neb něco podobného, nýbrž aby byla svatá a bezúhonná.', 'Ef 5:28': 'Tak i mužové mají milovati své manželky jako tělo své. Kdo miluje svou manželku, sebe sama miluje;', 'Ef 5:29': 'nikdo zajisté nikdy neměl v nenávisti těla svého, nýbrž živí a chová je jakož i Kristus (živí a chová) církev svou,', 'Ef 5:30': 'poněvadž jsme údy těla jeho (z masa jeho a z kostí jeho).', 'Ef 5:31': '„Proto opustí člověk otce svého i matku svou a přidrží se manželky své a budou dva tělem jedním“.', 'Ef 5:32': 'Tajemství toto jest veliké; já však to pravím s ohledem na Krista a na církev.', 'Ef 5:33': 'Ale také vy milujte jeden každý manželku svou tak, jako sebe sama, manželka pak boj se muže svého.', 'Ef 6:1': 'Dítky, poslouchejte rodičů svých v Pánu, neboť jest to spravedlivo.', 'Ef 6:2': '„Cti otce svého i matku svou“, to jest první přikázání se zaslíbením,', 'Ef 6:3': '„aby se ti dobře vedlo a ty abys dlouho živ byl na zemi.“', 'Ef 6:4': 'A vy, otcové, nepopouzejte k hněvu dítek svých, nýbrž vychovávejte je v kázni a napomínání Páně.', 'Ef 6:5': 'Služebníci, poslouchejte pánů tělesných s bázní a třesením, v prostnosti srdce svého, jako Krista,', 'Ef 6:6': 'sloužíce ne na oko jako ti, kteří chtějí se zalíbiti lidem, nýbrž jako služebníci Kristovi, konajíce vůli Boží ze srdce,', 'Ef 6:7': 'sloužíce s dobrou myslí jako Pánu a ne lidem', 'Ef 6:8': 'u vědomí, že každý obdrží od Pána to, co dobrého učiní, ať jest nevolník nebo svoboden.', 'Ef 6:9': 'A vy, páni, čiňte totéž vzhledem k nim, upouštějíce od hrozeb u vědomí, že jejich i váš Pán jest v nebesích a že není u něho strannosti.', 'Ef 6:10': 'Nadále nechte se posilňovali v Pánu, a to mocnou silou jeho,', 'Ef 6:11': 'Oblecte se v plnou zbroj Boží, abyste mohli čeliti úkladům dáblovým,', 'Ef 6:12': 'neboť bojování naše není proti krvi a tělu, nýbrž proti knížectvím a mocnostem, proti světovládcům této temnosti, proti duchům zlým v povětří.', 'Ef 6:13': 'Proto vezměte plnou zbroj Boží, abyste mohli odolati v den zlý a vykonajíce všecko státi (vítězně).', 'Ef 6:14': 'Stůjte tedy (pohotově) jsouce opásáni na bedrech pravdou, oblečeni v pancíř spravedlnosti', 'Ef 6:15': 'a obuti na nohou hotovostí evangelia pokoje,', 'Ef 6:16': 'vezmouce ke všemu tomu štít víry, kterým byste mohli uhasiti všecky ohnivé šípy nešlechetníkovy,', 'Ef 6:17': 'a vezměte přílbici spásy a meč Ducha, to jest slovo Boží,', 'Ef 6:18': 'modlíce se v Duchu všelikou modlitbou a prosbou každého času a k tomu konci bdíce ve vší vytrvalosti a přímluvě za všecky věřící', 'Ef 6:19': 'i za mne, aby mi bylo dáno slovo při otvírání úst mých, bych neohroženě uváděl v známost tajemství evangelia', 'Ef 6:20': 'za které konám poslání (své) v okovech, (a) abych v něm mluvil neohroženě tak, jak mluviti mám.', 'Ef 6:21': 'Abyste pak také vy seznali moje postavení, jak se mi vede, všecko vám oznámí Tychikus, milovaný bratr a věrný služebník v Pánu.', 'Ef 6:22': 'Posílám ho k vám právě k tomu konci, abyste seznali naše okolnosti a aby potěšil srdce vaše.', 'Ef 6:23': 'Pokoj bratrům a láska s věrou od Boha Otce a Pána Ježíše Krista.', 'Ef 6:24': 'Milost (budiž) se všemi, kteří milují Pána našeho Ježíše Krista neproměnlivě. Amen.'}