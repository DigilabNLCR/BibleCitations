{'R 1:1': 'Pavel, služebník Jezukristův, povolaný apoštol, oddělený k kázaní evangelium Božího,', 'R 1:2': 'Kteréž zdávna zaslíbil skrze proroky své v písmích svatých,', 'R 1:3': 'O Synu svém zplozeném z semene Davidova s strany těla,', 'R 1:4': 'Kterýž prokázán jest býti Synem Božím mocně, podlé Ducha posvěcení, skrze z mrtvých vstání, totiž o Ježíši Kristu, Pánu našem,', 'R 1:5': 'Skrze něhož jsme přijali milost a apoštolství ku poslušenství víry mezi všemi národy pro jméno jeho,', 'R 1:6': 'Z nichž i vy jste povolaní Ježíše Krista,', 'R 1:7': 'Všechněm, kteříž jste v Římě, milým Božím, povolaným svatým: Milost vám a pokoj od Boha Otce našeho a Pána Ježíše Krista.', 'R 1:8': 'Nejprvé pak díky činím Bohu svému skrze Ježíše Krista ze všech vás, že víra vaše rozhlašuje se po všem světě.', 'R 1:9': 'Svědek mi jest zajisté Bůh, kterémuž sloužím duchem svým v evangelium Syna jeho, žeť bez přestání zmínku o vás činím,', 'R 1:10': 'Vždycky na svých modlitbách žádaje, abych aspoň někdy mohl šťastně, byla-li by vůle Boží, k vám přijíti.', 'R 1:11': 'Neboť velice žádám viděti vás, abych vám udělil částku nějakou milosti duchovní ku potvrzení vašemu,', 'R 1:12': 'To jest, abych spolu s vámi potěšen byl, skrze společnou i vaši i mou víru.', 'R 1:13': 'Nechciť pak, bratří, abyste nevěděli, žeť jsem mnohokrát uložil přijíti k vám, (ale překážky jsem měl až dosavad), abych nějaký užitek také i mezi vámi měl, jako i mezi jinými národy.', 'R 1:14': 'Nebo Řeků i kterýchkoli jiných národů, i moudrých i nemoudrých, dlužník jsem.', 'R 1:15': 'A tak, pokudž na mně jest, hotov jsem i vám, kteříž v Římě jste, zvěstovati evangelium.', 'R 1:16': 'Neboť se nestydím za evangelium Kristovo; moc zajisté Boží jest k spasení každému věřícímu, Židu předně, potom i Řeku.', 'R 1:17': 'Nebo spravedlnost Boží zjevuje se skrze ně z víry u víru, jakož psáno jest: Spravedlivý pak z víry živ bude.', 'R 1:18': 'Zjevuje se zajisté hněv Boží s nebe proti každé bezbožnosti a nepravosti lidí, pravdu Boží v nepravosti zadržujících.', 'R 1:19': 'Nebo což poznáno býti může o Bohu, známé jest jim, Bůh zajisté zjevil jim.', 'R 1:20': 'Nebo neviditelné věci jeho, hned od stvoření světa, po věcech učiněných rozumem pochopeny bývají, totiž ta jeho věčná moc a Božství, tak aby oni byli bez výmluvy,', 'R 1:21': 'Proto že poznavše Boha, nectili jako Boha, ani jemu děkovali, ale marní učiněni jsou v myšleních svých, a zatmíno jest nemoudré srdce jejich.', 'R 1:22': 'Měvše se za moudré, blázni učiněni jsou.', 'R 1:23': 'Nebo směnili slávu neporušitelného Boha v podobenství obrazu porušitelného člověka, i ptactva, i hovad čtvernohých, i zeměplazů.', 'R 1:24': 'Protož i Bůh vydal je v žádosti srdce jejich k nečistotě, aby zprznili těla svá vespolek.', 'R 1:25': 'Jako ty, kteříž směnili pravdu Boží za lež, a ctili i sloužili stvoření raději nežli stvořiteli, kterýž jest požehnaný na věky. Amen.', 'R 1:26': 'Protož je vydal Bůh v žádosti ohavné. Nebo i ženy jejich změnily přirozené sebe užívání v to, kteréž jest proti přirození.', 'R 1:27': 'A podobně i mužské pohlaví, opustivše přirozené užívání ženy, rozpálili se v žádosti své jedni k druhým, mužské pohlaví s mužským pohlavím mrzkost pášíce, a spravedlivou mzdu, kteráž na jejich blud slušela, sami na sebe uvodíce.', 'R 1:28': 'A jakož sobě nevážili známosti Boha, tak i Bůh vydal je v převrácený smysl, aby činili to, což nesluší,', 'R 1:29': 'Jsouce naplněni vší nepravostí, smilstvem, nešlechetností, lakomstvím, zlostí, plní závisti, vraždy, svárů, lsti, zlých obyčejů,', 'R 1:30': 'Utrhači, pomluvači, Boha nenávidící, hánliví, pyšní, chlubní, nalezači zlých věcí, rodičů neposlušní,', 'R 1:31': 'Nemoudří, smluv nezdrželiví, beze vší lítosti, neukojitelní a nemilosrdní.', 'R 1:32': 'Kteříž vědouce o tom právu Božím, (že ti, kteříž takové věci činí, hodni jsou smrti), netoliko ty věci činí, ale i činícím nakládají.', 'R 2:1': 'Protož nemůžeš se vymluviti, ó člověče, každý potupující. Nebo tím, že jiného potupuješ, sám sebe odsuzuješ, poněvadž totéž činíš, což tupíš.', 'R 2:2': 'Vímeť zajisté, že soud Boží jest podlé pravdy proti těm, kteříž takové věci činí.', 'R 2:3': 'Zdali se domníváš, ó člověče, kterýž soudíš ty, kdož takové věci činí, a sám totéž čině, že ty ujdeš soudu Božího?', 'R 2:4': 'Čili bohatstvím dobrotivosti jeho a snášelivosti i dlouhočekání pohrdáš, nevěda, že dobrotivost Boží ku pokání tebe vede?', 'R 2:5': 'Ale podlé tvrdosti své a srdce nekajícího shromažďuješ sám sobě hněv ke dni hněvu a zjevení spravedlivého soudu Božího.', 'R 2:6': 'Kterýž odplatí jednomu každému podlé skutků jeho,', 'R 2:7': 'Těm zajisté, kteříž trvajíce v dobrém skutku, slávy a cti a nesmrtelnosti hledají, životem věčným,', 'R 2:8': 'Těm pak, kteříž jsou svárliví, a pravdě nepovolují, ale povolují nepravosti, prchlivostí a hněvem,', 'R 2:9': 'Trápením a úzkostí, každé duši člověka činícího zlé, i Žida předně, i Řeka.', 'R 2:10': 'Ale sláva a čest a pokoj každému, kdo činí dobré, i Židu předně, i Řeku.', 'R 2:11': 'Neboť není přijímání osob u Boha.', 'R 2:12': 'Kteřížkoli zajisté bez zákona hřešili, bez zákona i zahynou; a kteřížkoli pod zákonem hřešili, skrze zákon odsouzeni budou.', 'R 2:13': '(Nebo ne ti, kteříž slyší zákon, spravedlivi jsou před Bohem, ale činitelé zákona spravedlivi budou.', 'R 2:14': 'Nebo když pohané zákona nemajíce, od přirození činí to, což přikazuje zákon, takoví zákona nemajíce, sami sobě zákonem jsou,', 'R 2:15': 'Jako ti, kteříž ukazují dílo zákona napsané na srdcích svých, když jim to osvědčuje svědomí jejich i myšlení, kteráž se vespolek obviňují, aneb také vymlouvají.)', 'R 2:16': 'V ten den, když souditi bude Bůh tajné věci lidské, podlé evangelium mého skrze Jezukrista.', 'R 2:17': 'Aj, ty sloveš Žid, a zpoléháš na zákon, a chlubíš se Bohem,', 'R 2:18': 'A znáš vůli jeho, a rozeznáváš, co sluší, naučen jsa z zákona,', 'R 2:19': 'A za to máš, že jsi ty vůdcím slepých, světlem těch, kteříž jsou ve tmě,', 'R 2:20': 'Ředitelem nemoudrých, učitelem nemluvňat, majícím formu umění a pravdy v zákoně.', 'R 2:21': 'Kterakž tedy jiného uče, sám sebe neučíš? Vyhlašuje, že nemá kradeno býti, kradeš?', 'R 2:22': 'Pravě: Nezcizoložíš, cizoložství pácháš? V ohavnosti maje modly, svatokrádeže se dopouštíš?', 'R 2:23': 'Zákonem se chlubě, přestupováním zákona Bohu neúctu činíš?', 'R 2:24': 'Nebo jméno Boží pro vás v porouhání jest mezi pohany, jakož psáno jest.', 'R 2:25': 'Obřezáníť zajisté prospěje, budeš-li zákon plniti; pakli budeš přestupitelem zákona, obřezání tvé učiněno jest neobřezáním.', 'R 2:26': 'A protož jestližeť by neobřízka ostříhala práv zákona, zdaliž nebude počtena neobřízka jejich za obřízku?', 'R 2:27': 'A ti, kteříž jsou z přirození neobřízka, zachovávajíce zákon, zdaliž nepotupí tebe, kterýž pod literou a obřízkou přestupník jsi zákona?', 'R 2:28': 'Nebo ne ten jest Žid, kterýž jest zjevně; aniž to jest obřezání, kteréž bývá zjevně na těle;', 'R 2:29': 'Ale ten jest Žid, kterýž vnitř jest Židem, obřezání maje srdečné v duchu, a ne podlé litery; jehož chvála ne z lidí jest, ale z Boha.', 'R 3:1': 'Což tedy má více Žid? Aneb jaký jest užitek obřízky?', 'R 3:2': 'Mnohý všelijak. Přední zajisté, že jest jim svěřen zákon Boží.', 'R 3:3': 'Nebo co jest do toho, jestliže byli někteří nevěrní? Zdaliž nevěra jejich věrnost Boží vyprázdní?', 'R 3:4': 'Nikoli, nýbrž budiž Bůh pravdomluvný, ale každý člověk lhář, jakož psáno jest: Abys ospravedlněn byl v řečech svých, a přemohl, když bys soudil.', 'R 3:5': 'Jestližeť pak nepravost naše spravedlnost Boží zvelebuje, což díme? Zdali nespravedlivý jest Bůh, kterýž uvodí hněv? (Po lidskuť pravím.)', 'R 3:6': 'Nikoli, sic jinak kterakž by Bůh soudil svět?', 'R 3:7': 'Nebo jestližeť pravda Boží mou lží rozmohla se k slávě jeho, i pročež pak já ještě jako hříšník bývám souzen?', 'R 3:8': 'A ne raději (jakž o nás zle mluví, a jakož někteří praví, že bychom my říkali): Čiňme zlé věci, aby přišly dobré? Jichž spravedlivé jest odsouzení.', 'R 3:9': 'Což tedy? Máme něco napřed? Nikoli, nebo jsme prvé dokázali toho, že jsou, i Židé i Řekové, všickni pod hříchem,', 'R 3:10': 'Jakož psáno jest: Že není spravedlivého, ani jednoho.', 'R 3:11': 'Není rozumného, není, kdo by hledal Boha.', 'R 3:12': 'Všickni se uchýlili, spolu neužiteční učiněni jsou; není, kdo by činil dobré, není ani jednoho.', 'R 3:13': 'Hrob otevřený jest hrdlo jejich, jazyky svými lstivě mluvili, jed lítých hadů jest pod rty jejich.', 'R 3:14': 'Kterýchž ústa plná jsou zlořečení a hořkosti.', 'R 3:15': 'Nohy jejich rychlé k vylévání krve.', 'R 3:16': 'Setření a bída na cestách jejich.', 'R 3:17': 'A cesty pokoje nepoznali.', 'R 3:18': 'Není bázně Boží před očima jejich.', 'R 3:19': 'Víme pak, že cožkoli zákon mluví, těm, kteříž jsou pod zákonem mluví, aby všeliká ústa zacpána byla, a aby vinen byl všecken svět Bohu.', 'R 3:20': 'Protož z skutků zákona nebude ospravedlněn žádný člověk před oblíčejem jeho; nebo skrze zákon poznání hřícha.', 'R 3:21': 'Ale nyní bez zákona spravedlnost Boží zjevena jest, osvědčená zákonem i proroky,', 'R 3:22': 'Spravedlnost totiž Boží, skrze víru Ježíše Krista, ke všem a na všecky věřící.', 'R 3:23': 'Neboť není rozdílu. Všickniť zajisté zhřešili, a nemají slávy Boží.', 'R 3:24': 'Spravedlivi pak učiněni bývají darmo, milostí jeho, skrze vykoupení, kteréž se stalo v Kristu Ježíši,', 'R 3:25': 'Jehož Bůh vydal za smírci, skrze víru ve krvi jeho, k ukázaní spravedlnosti své, skrze odpuštění předešlých hříchů,', 'R 3:26': 'V shovívání Božím, k dokázaní spravedlnosti své v nynějším času, k tomu, aby on spravedlivým byl, a ospravedlňujícím toho, kterýž jest z víry Ježíšovy.', 'R 3:27': 'Kdež jest tedy ta chlouba? Vyprázděna jest. Skrze který zákon? Skutků-li? Nikoli, ale skrze zákon víry.', 'R 3:28': 'Protož za to máme, že člověk bývá spravedliv učiněn věrou bez skutků zákona.', 'R 3:29': 'Zdaliž jest toliko Bůh Židů? Zdali také není i pohanů? Jistě i pohanů,', 'R 3:30': 'Poněvadž jeden jest Bůh, kterýž ospravedlňuje obřízku z víry, a neobřízku skrze víru.', 'R 3:31': 'Což tedy zákon vyprazdňujeme skrze víru? Nikoli, nýbrž zákon tvrdíme.', 'R 4:1': 'Což tedy díme, že došel Abraham, otec náš, podlé těla?', 'R 4:2': 'Nebo byl-liť Abraham z skutků spravedliv učiněn, máť se čím chlubiti, ale ne u Boha.', 'R 4:3': 'Nebo co praví písmo? Uvěřil pak Abraham Bohu, i počteno jemu za spravedlnost.', 'R 4:4': 'Kdožť skutky činí, tomuť odplata nebývá počtena podlé milosti, ale podlé dluhu.', 'R 4:5': 'Tomu pak, kdož nečiní skutků, ale věří v toho, kterýž spravedlivého činí bezbožníka, bývá počtena víra jeho za spravedlnost,', 'R 4:6': 'Jakož i David vypravuje blahoslavenství člověka, jemuž Bůh přivlastňuje spravedlnost bez skutků, řka:', 'R 4:7': 'Blahoslavení, jichž odpuštěny jsou nepravosti, a jejichž přikryti jsou hříchové.', 'R 4:8': 'Blahoslavený muž, kterémuž Pán nepočítá hříchu.', 'R 4:9': 'Blahoslavenství tedy toto k obřízce-li přináleží, čili také k neobřízce? Nebo pravíme, že Abrahamovi víra jest počtena za spravedlnost.', 'R 4:10': 'Kterak pak jest počtena? Když byl obřezán, či před obřezáním? Ne v obřízce, ale před obřezáním.', 'R 4:11': 'A znamení obřízku přijal za znamení spravedlnosti víry, kteráž byla před obřezáním, na to, aby byl otcem všech věřících v neobřízce, aby i jim přičtena byla spravedlnost,', 'R 4:12': 'A otcem obřízky těch, kteříž ne z obřízky toliko jsou, ale kteříž kráčejí šlepějemi víry otce našeho Abrahama, kteráž byla před obřezáním.', 'R 4:13': 'Nebo ne skrze zákon stalo se zaslíbení Abrahamovi, aneb semeni jeho, aby byl dědicem světa, ale skrze spravedlnost víry.', 'R 4:14': 'Nebo jestliže ti, kteří jsou z zákona, dědicové jsou, zmařena jest víra, a zrušeno jest to zaslíbení.', 'R 4:15': 'Zákon zajisté hněv působí; nebo kdež není zákona, tu ani přestoupení.', 'R 4:16': 'A protož z víry jde, aby šlo podlé milosti, proto aby pevné bylo zaslíbení všemu semeni, netoliko tomu, kteréž z zákona jest, ale i tomu, kteréž jest z víry Abrahamovy, kterýž jest otec všech nás,', 'R 4:17': '(Jakož psáno jest: Otcem mnohých národů postavil jsem tebe), před oblíčejem Boha, jemuž uvěřil, kterýž obživuje mrtvé, a povolává i těch věcí, jichž není, jako by byly.', 'R 4:18': 'Kterýž v naději proti naději uvěřil, že bude otcem mnohých národů, podlé toho povědění: Takť bude símě tvé.', 'R 4:19': 'A nezemdlev u víře, nehleděl na své tělo již umrtvené, ješto téměř ve stu letech byl, ani na život Sáry umrtvený.', 'R 4:20': 'O zaslíbení tedy Božím nepochyboval z nedověry, nýbrž posilnil se věrou, dav chválu Bohu,', 'R 4:21': 'Jsa tím jist, že cožkoli zaslíbil, mocen jest i učiniti.', 'R 4:22': 'A protož počteno jest jemu to za spravedlnost.', 'R 4:23': 'Jestiť pak to napsáno ne pro něj toliko, že jemu počteno bylo,', 'R 4:24': 'Ale i pro nás, kterýmž bude počteno, věřícím totiž v toho, kterýž vzkřísil Ježíše Pána našeho z mrtvých,', 'R 4:25': 'Kterýž vydán jest pro hříchy naše, a vstal z mrtvých pro ospravedlnění naše.', 'R 5:1': 'Ospravedlněni tedy jsouce z víry, pokoj máme s Bohem skrze Pána našeho Jezukrista,', 'R 5:2': 'Skrze něhož i přístup měli jsme věrou k milosti této, kterouž stojíme. A chlubíme se nadějí slávy Boží.', 'R 5:3': 'A ne jen nadějí, ale také chlubíme se ssouženími, vědouce, že ssoužení trpělivost působí,', 'R 5:4': 'A trpělivost zkušení, zkušení pak naději.', 'R 5:5': 'A nadějeť nezahanbuje; nebo láska Boží rozlita jest v srdcích našich skrze Ducha svatého, kterýž dán jest nám.', 'R 5:6': 'Kristus zajisté, když jsme my ještě mdlí byli, v čas příhodný za bezbožné umřel,', 'R 5:7': 'Ješto sotva kdo za spravedlivého umře, ač za dobréhoť by někdo snad i umříti směl.', 'R 5:8': 'Dokazujeť pak Bůh lásky své k nám; nebo když jsme ještě hříšníci byli, Kristus umřel za nás.', 'R 5:9': 'Čím tedy více nyní ospravedlněni jsouce krví jeho, spaseni budeme skrze něho od hněvu.', 'R 5:10': 'Poněvadž byvše nepřátelé, smířeni jsme s Bohem skrze smrt Syna jeho, nadtoť smířeni jsouce, spaseni budeme skrze život jeho.', 'R 5:11': 'A ne jen to, ale chlubíme se i Bohem, skrze Pána našeho Jezukrista, skrze něhož nyní smíření jsme došli.', 'R 5:12': 'A protož jakož skrze jednoho člověka hřích na svět všel a skrze hřích smrt, a tak na všecky lidi smrt přišla, v němž všickni zhřešili.', 'R 5:13': 'Nebo až do zákona hřích byl na světě, ale hřích se nepočítá, když zákona není.', 'R 5:14': 'Kralovala pak smrt od Adama až do Mojžíše také i nad těmi, kteříž nehřešili ku podobenství přestoupení Adamova, kterýž jest figůra toho budoucího.', 'R 5:15': 'Ale ne jako hřích, tak i milost. Nebo poněvadž onoho jednoho pádem mnoho jich zemřelo, mnohemť více milost Boží a dar z milosti toho jednoho člověka Jezukrista na mnohé rozlit jest.', 'R 5:16': 'Aniž jako skrze jednoho, kterýž zhřešil, tak milost. Nebo vina z jednoho pádu ku potupení, ale milost z mnohých hříchů k ospravedlnění.', 'R 5:17': 'Nebo poněvadž pro ten pád jeden smrt kralovala pro toho jednoho, mnohemť více, kteříž rozhojněnou milost a dar spravedlnosti přijímají, v životě kralovati budou skrze toho jediného Jezukrista.', 'R 5:18': 'A tak tedy, jakž skrze pád jeden na všecky lidi přišla vina ku potupení, tak i skrze jediné ospravedlnění na všecky lidi přišla milost k ospravedlnění života.', 'R 5:19': 'Nebo jakož skrze neposlušenství jednoho člověka učiněno jest mnoho hříšných, tak i skrze poslušenství jednoho spravedlivi učiněni budou mnozí.', 'R 5:20': 'Zákon pak k tomu přistoupil, aby se rozhojnil hřích, a kdež se rozhojnil hřích, tu ještě více rozhojnila se milost,', 'R 5:21': 'Aby jakož kraloval hřích k smrti, tak aby i milost kralovala skrze spravedlnost k životu věčnému, skrze Jezukrista Pána našeho.', 'R 6:1': 'Což tedy díme? Zůstaneme v hříchu, aby se milost rozhojnila?', 'R 6:2': 'Nikoli. Kdož jsme zemřeli hříchu, kterakž ještě živi budeme v něm?', 'R 6:3': 'Zdaliž nevíte, že kteřížkoli pokřtěni jsme v Krista Ježíše, v smrt jeho pokřtěni jsme?', 'R 6:4': 'Pohřbeni jsme tedy s ním skrze křest v smrt, abychom, jakož z mrtvých vstal Kristus k slávě Otce, tak i my v novotě života chodili.', 'R 6:5': 'Nebo poněvadž jsme s ním vštípeni připodobněním smrti jeho, tedyť i vzkříšením budeme,', 'R 6:6': 'To vědouce, že starý člověk náš s ním spolu ukřižován jest, aby bylo umrtveno tělo hřícha, abychom již potom nesloužili hříchu.', 'R 6:7': 'Nebo kdožť umřel, ospravedlněn jest od hříchu.', 'R 6:8': 'Jestližeť jsme pak zemřeli s Kristem, věřímeť, že spolu s ním také živi budeme,', 'R 6:9': 'Vědouce, že Kristus vstav z mrtvých, již více neumírá, smrt nad ním již více nepanuje.', 'R 6:10': 'Nebo žeť umřel, hříchu umřel jednou; že pak jest živ, živ jest Bohu.', 'R 6:11': 'Tak i vy za to mějte, že jste zemřeli zajisté hříchu, ale živi jste Bohu v Kristu Ježíši, Pánu našem.', 'R 6:12': 'Nepanujž tedy hřích v smrtelném těle vašem, abyste povolovali jemu v žádostech jeho.', 'R 6:13': 'Aniž vydávejte oudů svých za odění nepravosti hříchu, ale vydávejte se k službě Bohu, jako byvše mrtví, již živí, a oudy své za odění spravedlnosti Bohu.', 'R 6:14': 'Nebo hřích nebude panovati nad vámi; nejste zajisté pod zákonem, ale pod milostí.', 'R 6:15': 'Což pak? Hřešiti budeme, když nejsme pod zákonem, ale pod milostí? Nikoli.', 'R 6:16': 'Zdaliž nevíte, že komuž se vydáváte za služebníky ku poslušenství, toho jste služebníci, kohož posloucháte, buď hříchu k smrti, buď poslušenství k spravedlnosti?', 'R 6:17': 'Ale díka Bohu, že byvše služebníci hřícha, uposlechli jste z srdce způsobu učení toho, v kteréž uvedeni jste.', 'R 6:18': 'Vysvobozeni pak jsouce od hříchu, učiněni jste služebníci spravedlnosti.', 'R 6:19': 'Po lidsku pravím, pro mdlobu těla vašeho: Jakž jste vydávali oudy své v službu nečistotě a nepravosti k činění nepravosti, tak nyní vydávejte oudy své v službu spravedlnosti ku posvěcení.', 'R 6:20': 'Nebo když jste byli služebníci hřícha, cizí jste byli od spravedlnosti.', 'R 6:21': 'Jaký jste pak užitek měli tehdáž toho, začež se nyní stydíte? Konec zajisté těch věcí jest smrt.', 'R 6:22': 'Nyní pak vysvobozeni jsouce od hříchu, a podmaněni v službu Bohu, máte užitek svůj ku posvěcení, cíl pak život věčný.', 'R 6:23': 'Nebo odplata za hřích jest smrt, ale milost Boží život věčný v Kristu Ježíši, Pánu našem.', 'R 7:1': 'Zdaliž nevíte, bratří, (nebo povědomým zákona mluvím), že zákon panuje nad člověkem, dokudž živ jest?', 'R 7:2': 'Nebo žena, kteráž za mužem jest, živému muži přivázána jest zákonem; pakli by umřel muž, svobodná jest od zákona muže.', 'R 7:3': 'A protož dokudž jest živ muž, slouti bude cizoložnice, bude-li s jiným mužem; pakliť by muž její umřel, jest svobodna od zákona toho, tak že již nebude cizoložnice, bude-li s jiným mužem.', 'R 7:4': 'Takž tedy, bratří moji, i vy umrtveni jste zákonu skrze tělo Kristovo, abyste byli jiného, toho totiž, kterýž z mrtvých vstal, abychom ovoce nesli Bohu.', 'R 7:5': 'Nebo když jsme byli v těle, žádosti hříchů skrze zákon moc svou provodily v oudech našich k nesení ovoce smrti.', 'R 7:6': 'Nyní pak osvobozeni jsme od zákona, když umřel ten, v němž jsme držáni byli, tak abychom sloužili v novotě ducha, a ne v vetchosti litery.', 'R 7:7': 'Což tedy díme? Že zákon jest hříchem? Nikoli; nýbrž hříchu jsem nepoznal, než skrze zákon. Nebo i o žádosti byl bych nevěděl, kdyby byl zákon neřekl: Nepožádáš.', 'R 7:8': 'Ale příčinu vzav hřích skrze přikázaní, zplodil ve mně všelikou žádost. Bez zákona zajisté hřích mrtev jest.', 'R 7:9': 'Jáť pak byl jsem živ někdy bez zákona, ale když přišlo přikázaní, hřích ožil,', 'R 7:10': 'A já umřel. I shledáno jest, že to přikázaní, kteréž mělo býti k životu, jest mi k smrti.', 'R 7:11': 'Nebo hřích, vzav příčinu skrze to přikázaní, podvedl mne, a skrze ně zabil.', 'R 7:12': 'A tak zákon zajisté jest svatý, a přikázaní svaté i spravedlivé a dobré.', 'R 7:13': 'Tedy to dobré učiněno jest mi smrt? Nikoli, ale hřích, aby se okázal býti hříchem, skrze to dobré zplodil mi smrt, aby byl příliš velmi hřešící hřích skrze přikázaní.', 'R 7:14': 'Víme zajisté, že zákon jest duchovní, ale já jsem tělesný, prodaný hříchu.', 'R 7:15': 'Nebo toho, což činím, neoblibuji; nebo ne, což chci, to činím, ale, což v nenávisti mám, to činím.', 'R 7:16': 'Jestližeť pak, což nechci, to činím, povoluji zákonu, že jest dobrý.', 'R 7:17': 'A tak nyní více ne já to činím, ale ten hřích, kterýž ve mně přebývá.', 'R 7:18': 'Vímť zajisté, že nepřebývá ve mně, (to jest v těle mém), dobré. Nebo chtění hotové mám, ale abych vykonati mohl dobré, tohoť nenalézám.', 'R 7:19': 'Nebo nečiním dobrého, kteréž chci, ale činím to zlé, jehož nechci.', 'R 7:20': 'A poněvadž pak, čehož já nechci, to činím, tedyť již ne já činím to, ale ten hřích, kterýž ve mně přebývá.', 'R 7:21': 'Nalézám tedy zákon, když chci činiti dobré, že se mne přídrží zlé.', 'R 7:22': 'Nebo zvláštní líbost mám v zákoně Božím podlé vnitřního člověka;', 'R 7:23': 'Ale vidím jiný zákon v oudech svých, odporující zákonu mysli mé, a jímající mne zákonu hřícha, kterýž jest v oudech mých.', 'R 7:24': 'Bídný já člověk! Kdo mne vysvobodí z toho těla smrti?', 'R 7:25': 'Děkujiť Bohu skrze Jezukrista Pána našeho. A takž tedy tentýž já sloužím myslí zákonu Božímu, ale tělem zákonu hřícha.', 'R 8:1': 'A protož neníť již žádného potupení těm, kteříž jsou v Kristu Ježíši, nechodícím podlé těla, ale podlé Ducha.', 'R 8:2': 'Nebo zákon Ducha života v Kristu Ježíši vysvobodil mne od zákona hřícha i smrti.', 'R 8:3': 'Nebo seč nemohl býti zákon, jelikož byl mdlý pro tělo, Bůh poslav Syna svého v podobnosti těla hřícha, a příčinou hřícha, potupil hřích na těle,', 'R 8:4': 'Aby spravedlnost zákona vyplněna byla v nás, kteříž nechodíme podlé těla, ale podlé Ducha.', 'R 8:5': 'Ti zajisté, kteříž jsou podlé těla, chutnají to, což jest těla, ale ti, kteříž podlé Ducha, to, což jest Ducha.', 'R 8:6': 'Nebo opatrnost těla jest smrt, opatrnost pak Ducha život a pokoj,', 'R 8:7': 'Proto že opatrnost těla jest nepřítelkyně Bohu; nebo zákonu Božímu není poddána, aniž hned může býti.', 'R 8:8': 'Protož ti, kteříž jsou v těle, Bohu se líbiti nemohou.', 'R 8:9': 'Vy pak nejste v těle, ale v Duchu, poněvadž Duch Boží v vás přebývá. Jestližeť pak kdo Ducha Kristova nemá, tenť není jeho.', 'R 8:10': 'A jestliť Kristus v vás, tedy ač tělo umrtveno jest pro hřích, však duch živ jest pro spravedlnost.', 'R 8:11': 'Jestližeť pak Duch toho, kterýž vzkřísil Ježíše z mrtvých, v vás přebývá, tedy ten, kterýž vzkřísil Krista z mrtvých, obživí i smrtelná těla vaše, pro přebývajícího Ducha jeho v vás.', 'R 8:12': 'A takž tedy, bratří, dlužníciť jsme ne tělu, abychom podlé těla živi byli.', 'R 8:13': 'Nebo budete-li podlé těla živi, zemřete; pakli byste Duchem skutky těla mrtvili, živi budete.', 'R 8:14': 'Nebo kteřížkoli Duchem Božím vedeni bývají, ti jsou synové Boží.', 'R 8:15': 'Nepřijali jste zajisté ducha služby opět k bázni, ale přijali jste Ducha synovství, v němž voláme Abba, totiž Otče.', 'R 8:16': 'Tenť Duch osvědčuje duchu našemu, že jsme synové Boží.', 'R 8:17': 'A jestliže synové, tedy i dědicové, dědicové zajisté Boží, spolu pak dědicové Kristovi, však jestliže spolu trpíme, abychom spolu i oslaveni byli.', 'R 8:18': 'Nebo tak za to mám, že nejsou rovná utrpení nynější oné budoucí slávě, kteráž se zjeviti má na nás.', 'R 8:19': 'Nebo stvoření pečlivě jako vyhlídaje, očekává zjevení synů Božích.', 'R 8:20': 'Marnosti zajisté poddáno jest stvoření, nechtě, ale pro toho, kterýž je poddal,', 'R 8:21': 'V naději, že i to stvoření vysvobozeno bude od služby porušení v svobodu slávy synů Božích.', 'R 8:22': 'Nebo víme, že všecko stvoření spolu lká, a spolu ku porodu pracuje až posavad.', 'R 8:23': 'A netoliko ono, ale i my, prvotiny Ducha mající, i myť sami v sobě lkáme, zvolení synů očekávajíce, a tak vykoupení těla svého.', 'R 8:24': 'Nebo nadějí spaseni jsme. Naděje pak, kteráž se vidí, není naděje. Nebo což kdo vidí, proč by se toho nadál?', 'R 8:25': 'Pakli čehož nevidíme, toho se nadějeme, tedy toho skrze trpělivost očekáváme.', 'R 8:26': 'Ano také i Duch pomocen jest mdlobám našim. Nebo zač bychom se měli modliti, jakž by náleželo, nevíme, ale ten Duch prosí za nás lkáními nevypravitelnými.', 'R 8:27': 'Ten pak, kterýž jest zpytatel srdcí, zná, jaký by byl smysl Ducha, že podlé Boha prosí za svaté.', 'R 8:28': 'Vímeť pak, že milujícím Boha všecky věci napomáhají k dobrému, totiž těm, kteříž podlé uložení jeho povoláni jsou.', 'R 8:29': 'Nebo kteréž předzvěděl, ty i předzřídil, aby byli připodobněni obrazu Syna jeho, aby on byl prvorozený mezi mnohými bratřími.', 'R 8:30': 'Kteréž pak předzřídil, těch i povolal, a kterýchž povolal, ty i ospravedlnil, a kteréž ospravedlnil, ty i oslavil.', 'R 8:31': 'Což tedy díme k tomu? Kdyžť jest Bůh s námi, i kdo proti nám?', 'R 8:32': 'Kterýž ani vlastnímu Synu svému neodpustil, ale za nás za všecky vydal jej, i kterakž by tedy nám s ním všech věcí nedal?', 'R 8:33': 'Kdo bude žalovati na vyvolené Boží? Bůh jest, kterýž ospravedlňuje.', 'R 8:34': 'Kdo jest, ješto by potupil? Kristus jest, kterýž umřel, nýbrž i z mrtvých vstal, a kterýž i na pravici Boží jest, kterýž i oroduje za nás.', 'R 8:35': 'Kdo nás odloučí od lásky Kristovy? Zarmoucení-li, aneb úzkost, neb protivenství? Zdali hlad, čili nahota? Zdali nebezpečenství, čili meč?', 'R 8:36': 'Jakož psáno jest: Pro tebe mrtveni býváme celý den, jmíni jsme jako ovce oddané k zabití.', 'R 8:37': 'Ale v tom ve všem udatně vítězíme, skrze toho, kterýž nás zamiloval.', 'R 8:38': 'Jist jsem zajisté, že ani smrt, ani život, ani andělé, ani knížatstvo, ani mocnosti, ani nastávající věci, ani budoucí,', 'R 8:39': 'Ani vysokost, ani hlubokost, ani kterékoli jiné stvoření, nebude moci nás odloučiti od lásky Boží, kteráž jest v Kristu Ježíši, Pánu našem.', 'R 9:1': 'Pravduť pravím v Kristu, a neklamámť, čemuž i svědomí mé svědectví vydává v Duchu svatém,', 'R 9:2': 'Žeť mám veliký zámutek, a ustavičnou bolest v srdci svém.', 'R 9:3': 'Nebo žádal bych já sám zavrženým býti od Krista místo bratří svých, příbuzných svých podlé těla.', 'R 9:4': 'Kteřížto jsou Izraelští, jejichž jest přijetí za syny, i sláva, i smlouvy, i zákona dání, i služba, i zaslíbení.', 'R 9:5': 'Jejichž jsou otcové, a ti, z nichž jest Kristus podlé těla, kterýž jest nade všecky Bůh požehnaný na věky. Amen.', 'R 9:6': 'A však nemůže zmařeno býti slovo Boží. Nebo ne všickni, kteříž jsou z Izraele, Izraelští jsou.', 'R 9:7': 'Aniž proto, že jsou símě Abrahamovo, všickni jsou synové, ale v Izákovi nazváno bude tvé símě.', 'R 9:8': 'To jest, ne ti, kteříž jsou synové těla, jsou synové Boží, ale kteříž jsou synové zaslíbení, ti se počítají za símě.', 'R 9:9': 'Nebo toto jest slovo zaslíbení: V týž čas přijdu, a Sára bude míti syna.', 'R 9:10': 'A netoliko to, ale i Rebeka z jednoho počavši, totiž z Izáka, otce našeho.', 'R 9:11': 'Nebo ještě před narozením, a prvé než co dobrého neb zlého učinili, aby uložení Boží, kteréž jest podlé vyvolení, ne z skutků, ale z toho, kterýž povolává, pevné bylo,', 'R 9:12': 'Řečeno jest jí: Větší sloužiti bude menšímu,', 'R 9:13': 'Jakož psáno jest: Jákoba jsem miloval, ale Ezau nenáviděl jsem.', 'R 9:14': 'I což tedy díme? Zdali nespravedlnost jest u Boha? Nikoli.', 'R 9:15': 'Nebo Mojžíšovi dí: Smiluji se, nad kým se smiluji, a slituji se, nad kýmž se slituji.', 'R 9:16': 'A tak tedy není na tom, kdož chce, ani na tom, kdož běží, ale na Bohu, kterýž se smilovává.', 'R 9:17': 'Nebo dí písmo Faraonovi: Proto jsem vzbudil tebe, abych na tobě ukázal moc svou, a aby rozhlášeno bylo jméno mé po vší zemi.', 'R 9:18': 'A tak tedy, nad kýmž chce, smilovává se, a koho chce, zatvrzuje.', 'R 9:19': 'Ale díš mi: I proč se pak hněvá? nebo vůli jeho kdo odepřel?', 'R 9:20': 'Nýbrž, ó člověče, kdo jsi ty, že odmlouváš Bohu? Zdaž hrnec dí hrnčíři: Pročs mne tak udělal?', 'R 9:21': 'Zdaliž hrnčíř nemá moci nad hlinou, aby z jednostejného truple udělal jednu nádobu ke cti, a jinou ku potupě?', 'R 9:22': 'Což pak, že Bůh, chtěje ukázati hněv, a oznámiti moc svou, snášel ve mnohé trpělivosti nádoby hněvu, připravené k zahynutí,', 'R 9:23': 'A známé učiniti bohatství slávy své při nádobách milosrdenství, kteréž připravil k slávě?', 'R 9:24': 'Kterýchž i povolal, totiž nás, netoliko z Židů, ale také i z pohanů,', 'R 9:25': 'Jakož i skrze Ozé dí: Nazovu nelid svůj lidem svým, a nemilou milou.', 'R 9:26': 'A staneť se, že místo toho, kdež řečeno bylo jim: Nejste vy lid můj, tuť nazváni budou synové Boha živého.', 'R 9:27': 'Izaiáš pak volá nad Izraelem, řka: Byť pak byl počet synů Izraelských jako písek mořský, ostatkové spaseni budou.', 'R 9:28': 'Nebo pohubení učiní spravedlivé, a to jisté, pohubení zajisté učiní Pán na zemi, a to jisté.', 'R 9:29': 'A jakož prvé pověděl Izaiáš: Byť byl Pán zástupů nepozůstavil nám semene, jako Sodoma učiněni bychom byli, a Gomoře byli bychom podobni.', 'R 9:30': 'Což tedy díme? I to, že pohané, kteříž nenásledovali spravedlnosti, dosáhli spravedlnosti, a to spravedlnosti té, kteráž jest z víry;', 'R 9:31': 'Izrael pak následovav zákona spravedlnosti, k zákonu spravedlnosti nepřišel.', 'R 9:32': 'Proč? Nebo ne z víry, ale jako z skutků zákona jí hledali. Urazili se zajisté o kámen urážky,', 'R 9:33': 'Jakož psáno jest: Aj, kladu na Sionu kámen urážky a skálu pohoršení, a každý, kdož uvěří v něj, nebude zahanben.', 'R 10:1': 'Bratří, příchylnost zajisté s zvláštní líbostí srdce mého jestiť k Izraelovi, i modlitba za něj k Bohu, aby spasen byl.', 'R 10:2': 'Neboť jim svědectví vydávám, žeť horlivost Boží mají, ale ne podlé umění.', 'R 10:3': 'Nebo neznajíce Boží spravedlnosti, a svou vlastní spravedlnost usilujíce vystaviti, spravedlnosti Boží nebyli poddáni.', 'R 10:4': 'Konec zajisté zákona jest Kristus k ospravedlnění všelikému věřícímu.', 'R 10:5': 'Nebo Mojžíš píše o spravedlnosti, kteráž jest z zákona, pravě: Který by koli člověk činil ty věci, živ bude v nich.', 'R 10:6': 'Ta pak spravedlnost, kteráž jest z víry, takto praví: Neříkej v srdci svém: Kdo vstoupí na nebe? To jest Krista s výsosti svésti.', 'R 10:7': 'Aneb kdo sstoupí do propasti? To jest Krista z mrtvých vzbuditi.', 'R 10:8': 'Ale co dí? Blízko tebe jestiť slovo, v ústech tvých a v srdci tvém. Toť jest slovo to víry, kteréž kážeme:', 'R 10:9': 'Vyznáš-li ústy svými Pána Ježíše, a srdcem svým uvěříš-li, že jej Bůh vzkřísil z mrtvých, spasen budeš.', 'R 10:10': 'Srdcem se zajisté věří k spravedlnosti, ale ústy vyznání se děje k spasení.', 'R 10:11': 'Nebo dí písmo: Všeliký, kdož věří v něj, nebude zahanben.', 'R 10:12': 'Neníť zajisté rozdílu mezi Židem a Řekem; nebo tentýž Pán všech, bohatý jest ke všechněm vzývajícím jej.', 'R 10:13': 'Každý zajisté, kdožkoli vzýval by jméno Páně, spasen bude.', 'R 10:14': 'Ale kterak budou vzývati toho, v kteréhož neuvěřili? A kterak uvěří tomu, o němž neslyšeli? A kterak uslyší bez kazatele?', 'R 10:15': 'A kterak kázati budou, jestliže nebudou posláni? Jakož psáno jest: Jak krásné nohy zvěstujících pokoj, zvěstujících dobré věci.', 'R 10:16': 'Ale nevšickni uposlechli evangelium. Nebo Izaiáš praví: Pane, kdo uvěřil kázaní našemu?', 'R 10:17': 'Tedy víra z slyšení, slyšení pak skrze slovo Boží.', 'R 10:18': 'Ale pravímť: Zdaliž neslyšeli? Anobrž po vší zemi rozšel se zvuk jejich, a do končin okršlku země slova jejich.', 'R 10:19': 'Ale pravím: Zdaliž nepoznal Izrael? Ano první Mojžíš řekl: Já k závisti vás přivedu skrze národ ten, kterýž není národ; skrze národ nemoudrý k hněvu popudím vás.', 'R 10:20': 'A Izaiáš směle dí: Nalezen jsem od těch, kteříž mne nehledali; zjeven jsem těm, kteříž se na mne neptali.', 'R 10:21': 'Ale proti Izraelovi dí: Přes celý den roztahoval jsem ruce své k lidu nepovolnému a protivnému.', 'R 11:1': 'Protož pravím: Zdaliž Bůh zavrhl lid svůj? Nikoli; nebo i já Izraelský jsem, z semene Abrahamova, z pokolení Beniaminova.', 'R 11:2': 'Nezavrhlť Bůh lidu svého, kterýž předzvěděl. Zdali nevíte, co písmo praví o Eliášovi, kterak se modlí Bohu proti lidu Izraelskému, řka:', 'R 11:3': 'Pane, proroky tvé zmordovali, a oltáře tvé rozkopali, já pak zůstal jsem sám, a i méť duše hledají?', 'R 11:4': 'Ale co jemu dí odpověď Boží? Pozůstavil jsem sobě sedm tisíců mužů, kteříž neskláněli kolen před Bálem.', 'R 11:5': 'Takť i nyní ostatkové podlé vyvolení milosti zůstali,', 'R 11:6': 'A poněvadž z milosti, tedy ne z skutků, sic jinak milost již by nebyla milost. Pakli z skutků, již není milost, jinak skutek nebyl by skutek.', 'R 11:7': 'Což tedy? Čeho hledá Izrael, toho nedošel, ale vyvolení došli toho, jiní pak zatvrzeni jsou,', 'R 11:8': '(Jakož psáno jest: Dal jim Bůh ducha zkormoucení, oči aby neviděli, a uši, aby neslyšeli), až do dnešního dne.', 'R 11:9': 'A David dí: Budiž jim stůl jejich osídlem a pastmi a pohoršením i odplacením.', 'R 11:10': 'Zatmětež se oči jejich, ať nevidí, a hřbet jejich vždycky shýbej.', 'R 11:11': 'Pravím tedy: Tak-liž pak klesli, aby padli? Nikoli, ale jejich pádem spasení přišlo pohanům, aby je k závidění přivedl.', 'R 11:12': 'A poněvadž pak jejich pád jest bohatství světa, a zmenšení jejich jest bohatství pohanů, čím více plnost jich?', 'R 11:13': 'Vámť zajisté pravím pohanům, že jelikož jsem já apoštol pohanský, přisluhování své oslavuji,', 'R 11:14': 'Zda bych jak k závidění vzbuditi mohl tělo mé, a k spasení přivesti některé z nich.', 'R 11:15': 'Nebo kdyžť zavržení jich jest smíření světa, co pak zase jich přijetí, než život z mrtvých?', 'R 11:16': 'Poněvadž prvotiny svaté, takéť i těsto; a jestliť kořen svatý, i ratolesti.', 'R 11:17': 'Žeť jsou pak některé ratolesti vylomeny, a ty, byv planou olivou, vštípen jsi místo nich, a učiněn jsi účastník kořene i tučnosti olivy.', 'R 11:18': 'Nechlub se proti ratolestem. Pakli se chlubíš, věz, že ne ty kořen neseš, ale kořen tebe.', 'R 11:19': 'Pakli díš: Vylomeny jsou ratolesti, abych já byl vštípen,', 'R 11:20': 'Dobře. Pro nevěru vylomeny jsou, ale ty věrou stojíš. Nebudiž vysokomyslný, ale boj se.', 'R 11:21': 'Nebo poněvadž Bůh ratolestem přirozeným neodpustil, věz, žeť by ani tobě neodpustil.', 'R 11:22': 'A protož viz dobrotivost i zůřivost Boží. K těm zajisté, kteříž padli, zůřivost, ale k tobě dobrotivost, ač budeš-li trvati v dobrotě. Sic jinak i ty vyťat budeš.', 'R 11:23': 'Ano i oni, jestliže nezůstanou v nevěře, zase vštípeni budou. Mocenť jest zajisté Bůh zase vštípiti je.', 'R 11:24': 'Nebo poněvadž ty vyťat jsi z přirozené plané olivy, a proti přirození vštípen jsi v dobrou olivu, čím více ti, kteříž podlé přirození jsou, vštípeni budou v svou vlastní olivu.', 'R 11:25': 'Neboť nechci, bratří, abyste nevěděli tohoto tajemství, (abyste nebyli sami u sebe moudří), že zatvrdilost z částky přihodila se Izraelovi, dokudž by nevešla plnost pohanů.', 'R 11:26': 'A takť všecken Izrael spasen bude, jakož psáno jest: Přijde z Siona vysvoboditel, a odvrátíť bezbožnosti od Jákoba.', 'R 11:27': 'A tatoť bude smlouva má s nimi, když shladím hříchy jejich.', 'R 11:28': 'A tak s strany evangelium jsouť nepřátelé pro vás, ale podlé vyvolení jsou milí pro otce.', 'R 11:29': 'Darů zajisté svých a povolání Bůh nelituje.', 'R 11:30': 'Nebo jakož i vy někdy jste nebyli poslušni Boha, ale nyní milosrdenství jste došli pro jejich nevěru,', 'R 11:31': 'Tak i oni nyní neuposlechli, aby pro učiněné vám milosrdenství i oni milosrdenství dosáhli.', 'R 11:32': 'Zavřel zajisté Bůh všecky v nevěře, aby se nade všemi smiloval.', 'R 11:33': 'Ó hlubokosti bohatství i moudrosti i umění Božího! Jak jsou nezpytatelní soudové jeho, a nevystižitelné cesty jeho.', 'R 11:34': 'Nebo kdo poznal mysl Páně? Aneb kdo jemu radil?', 'R 11:35': 'Nebo kdo prvé dal jemu, a budeť mu odplaceno?', 'R 11:36': 'Nebo z něho, a skrze něho, a v něm jsou všecky věci, jemuž sláva na věky. Amen.', 'R 12:1': 'Protož prosím vás, bratří, skrze milosrdenství Boží, abyste vydávali těla svá v obět živou, svatou, Bohu libou, rozumnou službu svou.', 'R 12:2': 'A nepřipodobňujte se světu tomuto, ale proměňtež se obnovením mysli své, tak abyste zkusili, jaká by byla vůle Boží dobrá, libá a dokonalá.', 'R 12:3': 'Neboť pravím (skrze milost, kteráž dána jest mi), každému, kdož jest mezi vámi, aby nesmyslil více, než sluší smysliti, ale aby smyslil v středmosti, tak jakž komu Bůh udělil míru víry.', 'R 12:4': 'Nebo jakož v jednom těle mnohé oudy máme, ale nemají všickni oudové jednostejného díla,', 'R 12:5': 'Tak mnozí jedno tělo jsme v Kristu, a obzvláštně jedni druhých oudové.', 'R 12:6': 'Ale majíce obdarování rozdílná podlé milosti, kteráž dána jest nám, buďto proroctví, to ať se koná podlé pravidla víry;', 'R 12:7': 'Buďto úřad, v přisluhování; buďto ten, kdož učí, v vyučování.', 'R 12:8': 'Též kdo napomíná, v napomínání; ten, kdo rozdává, v upřímnosti; kdož předložen jest, v pilnosti; kdo milosrdenství činí, čiň to s ochotností.', 'R 12:9': 'Milování buď bez pokrytství; v ošklivosti mějte zlé, připojeni jsouce k dobrému.', 'R 12:10': 'Láskou bratrskou jedni k druhým nakloněni jsouce, poctivostí se vespolek předcházejte,', 'R 12:11': 'V pracech neleniví, duchem vroucí, Pánu sloužíce,', 'R 12:12': 'Nadějí se veselíce, v ssouženích trpěliví, na modlitbě ustaviční,', 'R 12:13': 'V potřebách s svatými se zdělujíce, přívětivosti k hostem následujíce.', 'R 12:14': 'Dobrořečte protivníkům svým, dobrořečte a nezlořečte.', 'R 12:15': 'Radujte s radujícími, a plačte s plačícími.', 'R 12:16': 'Buďte vespolek jednomyslní, ne vysoce o sobě smýšlejíce, ale k nízkým se nakloňujíce.', 'R 12:17': 'Nebuďte opatrní sami u sebe. Žádnému zlého za zlé neodplacujte, opatrujíce dobré přede všemi lidmi,', 'R 12:18': 'Jestliže jest možné, pokudž na vás jest, se všemi lidmi pokoj majíce,', 'R 12:19': 'Ne sami sebe mstíce, nejmilejší, ale dejte místo hněvu; nebo psáno jest: Mně pomsta, já odplatím, praví Pán.', 'R 12:20': 'A protož lační-li nepřítel tvůj, nakrm jej, a žízní-li, dej mu píti. Nebo to učině, uhlí řeřavé shrneš na hlavu jeho.', 'R 12:21': 'Nedej se přemoci zlému, ale přemáhej v dobrém zlé.', 'R 13:1': 'Každá duše vrchnostem poddána buď. Neboť není vrchnosti, jediné od Boha, a kteréž vrchnosti jsou, od Boha zřízené jsou.', 'R 13:2': 'A protož kdož se vrchnosti protiví, Božímu zřízení se protiví; kteříž se pak protiví, odsouzení sobě dobudou.', 'R 13:3': 'Nebo vrchnosti nejsou k strachu dobře činícím, ale zle činícím. Chceš-li se pak nebáti vrchnosti, čiň dobře, a budeš míti chválu od ní.', 'R 13:4': 'Boží zajisté služebník jest, tobě k dobrému. Pakli bys zle činil, boj se; neboť ne nadarmo nese meč. Boží zajisté služebník jest, mstitel zůřivý nad tím, kdož zle činí.', 'R 13:5': 'A protož náležíť poddánu býti, netoliko pro hněv, ale i pro svědomí.', 'R 13:6': 'Nebo proto i daň dáváte, že služebníci Boží jsou, pilnou práci o to samo vedouce.', 'R 13:7': 'Každému tedy, což jste povinni, dávejte. Komu daň, tomu daň; komu clo, tomu clo; komu bázeň, tomu bázeň; komu čest, tomu čest.', 'R 13:8': 'Žádnému nebývejte nic dlužni, než to, abyste se vespolek milovali. Nebo kdož miluje bližního, zákon naplnil,', 'R 13:9': 'Poněvadž to přikázaní: Nesesmilníš, nezabiješ, neukradneš, nepromluvíš křivého svědectví, nepožádáš, a jestli které jiné přikázaní, v tomto slovu se zavírá: Milovati budeš bližního svého jako sebe samého.', 'R 13:10': 'Láska bližnímu zle neučiní, a protož plnost zákona jest láska.', 'R 13:11': 'A zvláště pak vidouce takovou příhodnost, žeť jest se nám již čas ze sna probuditi. Nyníť zajisté blíže nás jest spasení, nežli když jsme uvěřili.', 'R 13:12': 'Noc pominula, ale den se přiblížil. Odvrzmež tedy skutky temnosti, a oblecme se v odění světla.', 'R 13:13': 'Jakožto ve dne poctivě choďme, ne v hodování a v opilství, ne v smilstvích a v chlipnostech, ne v sváru a v závisti.', 'R 13:14': 'Ale oblecte se v Pána Jezukrista, a nepečujte o tělo podlé žádosti jeho.', 'R 14:1': 'Mdlého pak u víře přijímejte ne k hádkám o otázkách.', 'R 14:2': 'Nebo někdo věří, že může jísti všecko; jiný pak mdlý jsa, jí zelí.', 'R 14:3': 'Ten kdož jí, nepokládej sobě za nic toho, kdož nejí; a kdo nejí, toho nepotupuj, kdož jí. Nebo Bůh přijal jej.', 'R 14:4': 'Ty kdo jsi, abys tupil cizího služebníka? Však Pánu svému stojí, aneb padá. Budeť pak ustaven; mocen jest zajisté Bůh utvrditi jej.', 'R 14:5': 'Nebo někdo rozsuzuje mezi dnem a dnem, a někdo soudí každý den. Jeden každý v svém smyslu ujištěn buď.', 'R 14:6': 'Kdož dnů šetří, Pánu šetří; a kdo nešetří, Pánu nešetří. A kdo jí, Pánu jí, nebo děkuje Bohu; a kdož nejí, Pánu nejí, a děkuje Bohu.', 'R 14:7': 'Žádný zajisté z nás není sám sobě živ, a žádný sobě sám neumírá.', 'R 14:8': 'Nebo buď že jsme živi, Pánu živi jsme; buď že mřeme, Pánu mřeme. A tak buď že jsme živi, buď že umíráme, Páně jsme.', 'R 14:9': 'Na toť zajisté Kristus i umřel, i z mrtvých vstal, i ožil, aby nad živými i nad mrtvými panoval.', 'R 14:10': 'Ty pak proč potupuješ bratra svého? Aneb také ty proč za nic pokládáš bratra svého? Však všickni staneme před stolicí Kristovou.', 'R 14:11': 'Psáno jest zajisté: Živť jsem já, praví Pán, žeť přede mnou bude klekati každé koleno, a každý jazyk vyznávati bude Boha.', 'R 14:12': 'A takť jeden každý z nás sám za sebe počet vydávati bude Bohu.', 'R 14:13': 'Nesuďmež tedy více jedni druhých, ale toto raději rozsuzujte, abyste nekladli úrazu neb pohoršení bratru.', 'R 14:14': 'Vímť a ujištěn jsem v Pánu Ježíši, žeť nic nečistého není samo z sebe; než tomu, kdož tak soudí, že by nečisté bylo, jemuť nečisté jest.', 'R 14:15': 'Ale bývá-liť rmoucen bratr tvůj pro pokrm, již nechodíš podlé lásky. Nepřivozujž k zahynutí pokrmem svým toho, za kteréhož Kristus umřel.', 'R 14:16': 'Nebudiž tedy v porouhání dáno dobré vaše.', 'R 14:17': 'Království zajisté Boží není pokrm a nápoj, ale spravedlnost a pokoj a radost v Duchu svatém.', 'R 14:18': 'Nebo kdož v tom slouží Kristu, milý jest Bohu a lidem příjemný.', 'R 14:19': 'Protož následujme toho, což jest ku pokoji a k vzdělání společnému.', 'R 14:20': 'Nekaziž pro pokrm díla Božího. Všecko zajisté čisté jest, ale zlé jest člověku, kterýž jí s pohoršením.', 'R 14:21': 'Dobré jest nejísti masa a nepiti vína, ani na čem se koli uráží bratr tvůj, neb horší, aneb zemdlívá.', 'R 14:22': 'Ty víru máš? Mějž ji sám u sebe před Bohem. Blahoslavený, kdož nesoudí sebe samého v tom, což oblibuje.', 'R 14:23': 'Ale kdož pak rozpakuje se, kdyby jedl, potupen jest, nebo ne z víry jí. A cožkoli není z víry, hřích jest.', 'R 15:1': 'Povinniť jsme pak my silní mdloby nemocných snášeti, a ne sami sobě se líbiti.', 'R 15:2': 'A protož jeden každý z nás bližnímu se lib k dobrému pro vzdělání.', 'R 15:3': 'Nebo i Kristus ne sám se sobě líbil, ale jakož psáno jest: Hanění hanějících tebe připadla na mne.', 'R 15:4': 'Nebo kteréžkoli věci napsány jsou, k našemu naučení napsány jsou, abychom skrze snášelivost a potěšení písem naději měli.', 'R 15:5': 'Bůh pak snášelivosti a potěšení dejž vám býti jednomyslnými vespolek podlé Jezukrista,', 'R 15:6': 'Abyste jednomyslně jedněmi ústy oslavovali Boha a Otce Pána našeho Jezukrista.', 'R 15:7': 'Protož přijímejte se vespolek, jakož i Kristus přijal nás v slávu Boží.', 'R 15:8': 'Neboť pravím, že Kristus Ježíš byl služebníkem obřízky pro Boží pravost, aby potvrdil slibů otcům,', 'R 15:9': 'A aby pohané z milosrdenství slavili Boha, jakož psáno jest: Protož vyznávati tebe budu mezi pohany, a jménu tvému plésati budu.', 'R 15:10': 'A opět dí: Veselte se pohané s lidem jeho.', 'R 15:11': 'A opět: Chvalte Hospodina všickni národové, a velebtež ho všickni lidé.', 'R 15:12': 'A opět Izaiáš dí: Budeť kořen Jesse, a v tom, kterýž povstane, aby panoval nad pohany, pohané doufati budou.', 'R 15:13': 'Bůh pak naděje naplňujž vás všelikou radostí a pokojem u víře, abyste se rozhojnili v naději skrze moc Ducha svatého.', 'R 15:14': 'Jist jsem zajisté, bratří moji, i já také o vás, že i vy jste plní dobroty, naplněni jsouce všelikou známostí, tak že se i napomínati můžete vespolek.', 'R 15:15': 'A však psal jsem vám, bratří, poněkud směle, jako napomínaje vás, podlé milosti, kteráž jest mi dána od Boha,', 'R 15:16': 'K tomu abych byl služebníkem Ježíše Krista mezi pohany, slouže evangelium Božímu, aby byla obět pohanů vzácná, posvěcena jsuci skrze ducha svatého.', 'R 15:17': 'Mám se tedy čím chlubiti v Kristu Ježíši, v Božích věcech.', 'R 15:18': 'Neboť bych nesměl mluviti toho, čehož by skrze mne neučinil Kristus, ku poslušenství pohanů, slovem i skutkem,', 'R 15:19': 'V moci divů a zázraků, v síle Ducha Božího, tak že jsem od Jeruzaléma vůkol až k Illyrické zemi naplnil evangelium Kristovým,', 'R 15:20': 'A to tak byv žádostiv kázati evangelium, kdež ani jmenován nebyl Kristus, abych na cizí základ nestavěl,', 'R 15:21': 'Ale jakož psáno jest: Kterýmž není zvěstováno o něm, uzří, a ti, kteříž neslýchali, srozumějí.', 'R 15:22': 'A tímť jest mi mnohokrát překaženo přijíti k vám.', 'R 15:23': 'Nyní pak nemaje již více místa v těchto krajinách, a žádost maje přijíti k vám od mnoha let,', 'R 15:24': 'Kdyžkoli půjdu do Hišpanie, přijdu k vám. Mámť zajisté naději, že tudy jda, uzřím vás, a že vy mne provodíte tam, a však až bych prvé u vás poněkud pobyl.', 'R 15:25': 'Nyní pak beru se do Jeruzaléma, službu čině svatým.', 'R 15:26': 'Nebo za dobré se vidělo Macedonským a Achaiským, aby zbírku nějakou učinili na chudé svaté, kteříž jsou v Jeruzalémě.', 'R 15:27': 'Takť sobě to oblíbili, a také povinni jsou jim to. Nebo poněvadž duchovním věcem jejich obcovali pohané, povinniť jsou jim také sloužiti tělesnými.', 'R 15:28': 'A protož když to vykonám, a jim odvedu užitek ten, půjduť skrze vás do Hišpanie.', 'R 15:29': 'A vímť, že když přijdu k vám, v hojnosti požehnání evangelium Kristova přijdu.', 'R 15:30': 'Prosímť pak vás, bratří, skrze Pána našeho Jezukrista a skrze lásku Ducha, abyste spolu se mnou modlili se za mne Bohu snažně,', 'R 15:31': 'Abych vysvobozen byl od protivníků v Judstvu, a aby služba tato má příjemná byla svatým v Jeruzalémě,', 'R 15:32': 'Abych k vám bohdá s radostí přišel, a s vámi poodpočinul.', 'R 15:33': 'Bůh pak pokoje se všemi vámi. Amen.', 'R 16:1': 'Poroučímť pak vám Fében, sestru naši, služebnici církve Cenchrenské,', 'R 16:2': 'Abyste ji přijali v Pánu, tak jakž sluší na svaté, a abyste jí pomocni byli, jestliže by vás v čem potřebovala. Nebo i ona mnohým hostem ochotně posluhovala, až i mně také.', 'R 16:3': 'Pozdravte Priscilly a Akvily, pomocníků mých v Kristu Ježíši,', 'R 16:4': 'Kteříž pro můj život svých vlastních hrdel nasadili, jimž ne já sám toliko děkuji, ale i všecky církve pohanské,', 'R 16:5': 'I domácího jejich shromáždění. Pozdravte mého milého Epéneta, kterýž jest prvotiny Achaie v Kristu.', 'R 16:6': 'Pozdravte Marie, kteráž mnoho práce měla s námi.', 'R 16:7': 'Pozdravte Andronika a Junia, příbuzných mých a spoluvězňů mých, kteříž jsou vzácní u apoštolů, a kteříž přede mnou byli v Kristu Ježíši.', 'R 16:8': 'Pozdravte Amplia mně v Pánu milého.', 'R 16:9': 'Pozdravte Urbana, pomocníka našeho v Kristu, a Stachyna mého milého.', 'R 16:10': 'Pozdravte Apella zkušeného v Kristu. Pozdravte domácích Aristobulových.', 'R 16:11': 'Pozdravte Herodiona, příbuzného mého. Pozdravte domácích Narcissových, kteříž jsou v Pánu.', 'R 16:12': 'Pozdravte Tryfény a Tryfózy, kteréž práci vedou v Pánu. Pozdravte Persidy milé, kteráž mnoho pracovala v Pánu.', 'R 16:13': 'Pozdravte Rufa, zvláštního v Pánu, a matky jeho i mé.', 'R 16:14': 'Pozdravte Asynkrita, Flegonta, Hermy, Patroba, Hermena, i bratří, kteříž jsou s nimi.', 'R 16:15': 'Pozdravte Filologa i Julie, Nerea a sestry jeho, i Olympa i všech svatých, kteříž jsou s nimi.', 'R 16:16': 'Pozdravte sebe vespolek v políbení svatém. Pozdravujíť vás církve Kristovy.', 'R 16:17': 'Prosímť pak vás, bratří, abyste šetřili těch, kteříž různice a pohoršení činí, na odpor učení tomu, kterémuž jste vy se naučili, a varujte se jich.', 'R 16:18': 'Nebo takoví Pánu našemu Ježíši Kristu neslouží, ale svému břichu; a lahodnými řečmi a pochlebenstvím svodí srdce prostých.', 'R 16:19': 'Nebo vaše poslušenství všech došlo. A protož raduji se z vás. Než chciť, abyste byli moudří k dobrému, a prostí k zlému.', 'R 16:20': 'Bůh pak pokoje potře satana pod nohy vaše brzo. Milost Pána našeho Jezukrista s vámi. Amen.', 'R 16:21': 'Pozdravují vás Timoteus, pomocník můj, a Lucius, a Jázon, a Sozipater, příbuzní moji.', 'R 16:22': 'Pozdravuji vás v Pánu já Tercius, kterýž jsem psal tento list.', 'R 16:23': 'Pozdravuje vás Gáius, hospodář můj i vší církve. Pozdravuje vás Erastus, důchodní písař městský, a Kvartus bratr.', 'R 16:24': 'Milost Pána našeho Jezukrista se všemi vámi. Amen.', 'R 16:25': 'Tomu pak, kterýž může vás utvrditi podlé evangelium mého a kázaní Ježíše Krista, podlé zjevení tajemství od časů věčných skrytého,', 'R 16:26': 'Nyní pak zjeveného i skrze písma prorocká, podlé poručení věčného Boha, ku poslušenství víry všechněm národům oznámeného,', 'R 16:27': 'Tomu samému moudrému Bohu sláva skrze Jezukrista na věky. Amen.'}