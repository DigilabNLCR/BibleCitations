{'J 1:1': 'Na počátku bylo Slovo, a Slovo bylo u Boha, a Bůh bylo Slovo.', 'J 1:2': 'To bylo na počátku u Boha.', 'J 1:3': 'Všecky věci povstaly skrze ně, a bez něho nepovstalo nic (z toho), co povstalo.', 'J 1:4': 'V něm byl život, a ten Život byl světlem lidí,', 'J 1:5': 'a Světlo ve tmě svítí, a tma ho nepojala.', 'J 1:6': 'Vystoupil pak jeden člověk, byv poslán od Boha, jméno jeho bylo Jan;', 'J 1:7': 'ten přišel na svědectví, aby vydal svědectví o Světle, by všichni uvěřili skrze něho.', 'J 1:8': 'On nebyl světlem, nýbrž přišel, aby svědectví vydal o Světle.', 'J 1:9': 'Bylo však Světlo pravé, kteréž osvěcuje každého člověka přicházejícího na tento svět.', 'J 1:10': 'Na světě byl, a svět povstal skrze něj, ale svět ho nepoznal.', 'J 1:11': 'Do vlastního přišel, a svoji ho nepřijali.', 'J 1:12': 'Kolikokoli však jej přijali, dal jim moc státi se dítkami Božími, těm (totiž), kteří věří ve jméno jeho,', 'J 1:13': 'kteří se zrodili nikoli z krve, ani z vůle těla, ani z vůle muže, nýbrž z Boha.', 'J 1:14': 'A Slovo tělem učiněno jest, a přebývalo mezi námi, a viděli jsme slávu jeho, slávu jako jednorozeného od Otce, plného milosti a pravdy.', 'J 1:15': 'Jan vydal svědectví o něm a volal řka: „To byl ten, o němž jsem pravil: Ten jenž přijde po mně, přede mnou jest, neboť byl prve než já.“', 'J 1:16': 'A z plnosti jeho my všichni jsme obdrželi, a to milost jednu za druhou;', 'J 1:17': 'neboť zákon byl dán skrze Mojžíše, milost (však) a pravda přišla skrze Ježíše Krista.', 'J 1:18': 'Boha nikdo nikdy neviděl; jednorozený Syn, jenž jest v lůně Otcově, ten to zjevil.', 'J 1:19': 'A toto jest svědectví Janovo, když židé z Jerusalema poslali k němu kněze a levity, aby se ho otázali: „Ty kdo jsi?“', 'J 1:20': 'I vyznal a nezapřel, a vyznal: „já nejsem Kristus.“', 'J 1:21': 'I otázali se ho: „Co tedy? Eliáš jsi ty?“ A řekl: „Nejsem.“ „(Onen-li) prorok jsi ty?“ A odpověděl: „Ne.“', 'J 1:22': 'Tedy řekli jemu: „Kdo jsi? ať odpověď dáme těm, kteří nás poslali. Co pravíš sám o sobě?“', 'J 1:23': 'Pravil: „Já jsem hlas volajícího na poušti: ,Spravte cestu Páně,‘ jakož pověděl prorok Isaiáš.“', 'J 1:24': 'A ti, kteří byli posláni, z fariseů byli.', 'J 1:25': 'I otázali se ho a řekli jemu: „Proč tedy křtíš, nejsi-li ani Kristus, ani Eliáš, ani prorok?“', 'J 1:26': 'Jan odpověděl jim řka: „Já křtím vodou, ale uprostřed vás stojí, jehož vy neznáte,', 'J 1:27': '(jest to ten), jenž po mně přijíti má, (jenž přede mnou jest), jemuž já nejsem hoden rozvázati řeménky u obuvi jeho.“ -', 'J 1:28': 'Toto se stalo v Betanii za Jordanem, kde Jan křtil.', 'J 1:29': 'Druhého dne Jan uzřel Ježíše, an jde k němu; i řekl: „Ejhle Beránek Boží, který snímá hříchy světa.', 'J 1:30': 'To jest ten, o němž jsem pravil: ,Po mně přijde muž, jenž přede mnou jest, neboť byl prve nežli já.‘', 'J 1:31': 'A já jsem ho neznal, ale proto jsem přišel já křtít vodou, aby uveden byl v známost v lidu israelském.“', 'J 1:32': 'I vydal Jan svědectví řka: „Viděl jsem Ducha jako holubici sestupovati s nebe, a zůstal na něm.', 'J 1:33': 'A já jsem ho neznal, ale ten, jenž mě poslal křtít vodou, ten mi řekl: ,Nad kým uvidíš Ducha sestupovati a na něm zůstávati, ten jest to, jenž křtí Duchem svatým.‘', 'J 1:34': 'A já jsem uviděl a vydal svědectví, že tento jest Syn Boží.“', 'J 1:35': 'Druhého dne Jan stál (tam) opět a dva učeníci jeho (s ním).', 'J 1:36': 'A spatřiv Ježíše, an jde kolem, řekl: „Ejhle Beránek Boží.“', 'J 1:37': 'I uslyšeli ho ti dva učeníci praviti (to) a šli za Ježíšem.', 'J 1:38': 'Ježíš pak obrátiv se a uzřev je za sebou jíti, řekl jim: „Co hledáte?“ A oni řekli jemu: „Rabbí (to jest v překladě: Mistře), kde bydlíš?“', 'J 1:39': 'Dí jim: „Pojďte a vizte.“ Šli tedy a uzřeli kde bydlí; a zůstali u něho ten den. Bylo kolem deseti hodin.', 'J 1:40': 'Jedním pak z těch dvou, kteří to slyšeli od Jana a ho následovali, byl Ondřej, bratr Šimona Petra.', 'J 1:41': 'Ten našel nejprve bratra svého Šimona a řekl jemu: „Nalezli jsme Messiáše“ (to jest v překladě „Kristus“, Pomazaný).', 'J 1:42': 'I přivedl ho k Ježíšovi. A Ježíš pohleděv naň řekl: „Ty jsi Šimon, syn Janův; ty budeš slouti Kéfas“ (to jest v překladě „Petr“, Skála).', 'J 1:43': 'Druhého dne chtěl odejíti do Galilee a nalezl Filipa. I řekl jemu Ježíš: „Pojď za mnou.“', 'J 1:44': 'Byl pak Filip z Betsaidy, města Ondřejova a Petrova.', 'J 1:45': 'Filip nalezl Natanaele a řekl jemu: „Nalezli jsme toho, o němž psal Mojžíš v zákoně a proroci; jest to Ježíš, syn Josefa z Nazareta.', 'J 1:46': 'I řekl mu Natanael: „Z Nazareta může býti něco dobrého?“ Dí mu Filip: „Pojď a viz.“', 'J 1:47': 'Ježíš viděl Natanaele, an jde k němu: I řekl o něm: „Hle, pravý israelita, v němž není lsti.“', 'J 1:48': 'Dí mu Natanael; „Odkud mě znáš?“ Ježíš odpověděl: „Prve nežli tě Filip zavolal, když jsi byl pod fíkem, viděl jsem tebe.“', 'J 1:49': 'Odpověděl mu Natanael: „Mistře, ty jsi syn Boží, ty jsi král israelský.“', 'J 1:50': 'Ježíš mu odpověděl: „Protože jsem ti řekl: ,Viděl jsem tě pod fíkem,‘ věříš; větší věci uvidíš nad tyto.“', 'J 1:51': 'A řekl jemu: „Vpravdě, vpravdě pravím vám: Uvidíte nebe otevřené a anděly Boží vystupovati a sestupovati na Syna člověka.“ ', 'J 2:1': 'A třetího dne byla svatba v Káně galilejské, a byla tam matka Ježíšova.', 'J 2:2': 'Byl pak pozván na svatbu také Ježíš a učeníci jeho.', 'J 2:3': 'A když se nedostávalo vína, matka Ježíšova řekla k němu: „Nemají vína.“', 'J 2:4': 'I řekl jí Ježíš: „Co mně a tobě ženo? Ještě nepřišla hodina má.“', 'J 2:5': 'Dí matka jeho služebníkům: „Cokoli vám řekne, učiňte.“', 'J 2:6': 'Bylo pak tam postaveno podle očišťování židovského šest kamenných štoudví, z nichž každá brala do sebe míry dvě neb tři.', 'J 2:7': 'Dí jim ježíš: „Naplňte štoudve vodou.“ I naplnili je až do vrchu.', 'J 2:8': 'A Ježíš řekl jim: „Nyní nalijte a neste správci svatby.“ I donesli.', 'J 2:9': 'Když pak správce svatby okusil vody vínem učiněné a nevěděl odkud jest, - služebníci však, kteří vážili vodu, to věděli, - správce svatby zavolal ženicha a řekl jemu:', 'J 2:10': '„Každý člověk dává nejprve dobré víno, a když se podnapili, tehdy (to, které jest) špatnější; ty však zachoval jsi dobré víno až dosavad.“', 'J 2:11': 'Tím učinil Ježíš počátek divů v Káně galilejské a zjevil slávu svou; i uvěřili v něho učeníci jeho.', 'J 2:12': 'Potom odebral se do Kafarnaum, on i matka jeho a bratři jeho a učeníci jeho, a pobyli tam nemnoho dní.', 'J 2:13': 'A byly blízko velikonoce židovské; i odešel Ježíš do Jerusalema', 'J 2:14': 'a nalezl v chráně prodavače volů a ovcí i holubův a penězoměnce, ani seděli.', 'J 2:15': 'I udělal z provázků (jako) bič a vyhnal všecky z chrámu, ovce a voly, a penězoměncům rozsypal peníze a stoly převrátil;', 'J 2:16': 'a těm, kteří prodávali holuby, řekl: „Odneste to odtud, nečiňte domu Otce mého domem kupeckým“.', 'J 2:17': 'I rozpomenuli se učeníci jeho, že jest psáno: „Horlivost domu mého stravuje mě.“', 'J 2:18': 'Židé proto ujali se slova a řekli jemu: „Které znamení ukazuješ nám (pro to), že ty věci činíš?“', 'J 2:19': 'Ježíš odpověděl jim: „Zbořte chrám tento, a ve třech dnech jej vzdělám.“', 'J 2:20': 'Tu řekli židé: „Čtyřicet a šest roků stavěn byl chrám tento, a ty jej vzděláš ve třech dnech?“', 'J 2:21': 'On však to pravil o chrámu těla svého.', 'J 2:22': 'Když tedy vstal z mrtvých, rozpomenuli se učeníci jeho, že to pověděl; i uvěřili Písmu a slovu, které Ježíš řekl.', 'J 2:23': 'Když pak byl v Jerusalemě o velikonocích o slavnosti, mnozí uvěřili ve jméno jeho, vidouce zázraky jeho, které činil.', 'J 2:24': 'Ježíš sám však nesvěřoval se jim, poněvadž je znal všecky', 'J 2:25': 'a poněvadž neměl zapotřebí, aby kdo vydal (mu) svědectví o člověku; neboť sám věděl, co jest v člověku.', 'J 3:1': 'Byl pak jeden člověk z fariseů, jménem Nikodém, náčelník židovský.', 'J 3:2': 'Ten přišel k Ježíšovi v noci a řekl jemu: „Mistře, víme, že jsi od Boha vyšel jako učitel; neboť nikdo nemůže činiti těch zázraků, které ty činíš, není-li Bůh s ním.“', 'J 3:3': 'Ježíš odpověděl a řekl jemu: „Vpravdě, vpravdě pravím tobě: Nenarodí-li se kdo znova, nemůže viděti království Božího.“', 'J 3:4': 'Dí jemu Nikodém: „Kterak může člověk se naroditi jsa stár? Může-liž po druhé vejíti v život matky své a se (opět) naroditi?“', 'J 3:5': 'Ježíš odpověděl: „Vpravdě, vpravdě pravím tobě: Nenarodí-li se kdo znova z vody a Ducha (svatého), nemůže vejíti do království Božího.', 'J 3:6': 'Co se narodilo z těla, tělo jest, a co se narodilo z Ducha, duch jest.', 'J 3:7': 'Nediv se, že jsem ti řekl: Musíte se znova naroditi.', 'J 3:8': 'Vítr vane, kde chce, a slyšíš jeho hlas, ale nevíš, odkud přichází a kam jde; tak jest to při každém, kdo se narodil z Ducha.“', 'J 3:9': 'Nikodém odpověděl mu: „Kterak se to může státi?“', 'J 3:10': 'Ježíš mu řekl: „Ty jsi učitelem v lidu israelském, a toho nevíš?', 'J 3:11': 'Vpravdě, vpravdě pravím tobě: Co víme, to mluvíme, a co jsme viděli, to osvědčujeme, a - svědectví našeho nepřijímáte.', 'J 3:12': 'Jestliže jsem vám pověděl věci pozemské, a nevěříte, kterak uvěříte, povím-li vám věci nebeské?', 'J 3:13': 'A nikdo nevstoupil na nebe, leč jen ten, jenž s nebe sestoupil, (totiž) Syn člověka, který jest v nebi.', 'J 3:14': 'A jako Mojžíš povýšil hada na poušti, tak musí povýšen býti Syn člověka,', 'J 3:15': 'aby nikdo, jenž v něho věří, nezahynul, nýbrž měl život věčný.', 'J 3:16': 'Neboť tak Bůh miloval svět, že Syna svého jednorozeného dal, aby nikdo, jenž v něho věří, nezahynul, nýbrž měl život věčný.', 'J 3:17': 'Vždyť Bůh neposlal Syna svého na svět, aby soudil svět, nýbrž aby spasen byl svět skrze něho.', 'J 3:18': 'Kdo věří v něho, nebývá souzen; kdo však nevěří, již jest odsouzen, poněvadž nevěří ve jméno jednorozeného Syna Božíno.', 'J 3:19': 'To pak jest soud, že světlo přišlo na svět, a lidé milovali více tmu nežli světlo; neboť skutkové jejich byli zlí.', 'J 3:20': 'Každý zajisté, kdo činí zlé, nenávidí světla a nejde ke světlu, aby nebyli usvědčeni skutkové jeho.', 'J 3:21': 'Kdo však čini pravdu, jde ke světlu, aby skutkové jeho se zjevili, neboť v Bohu jsou vykonáni.', 'J 3:22': 'Potom přišel Ježíš a učeníci jeho do země judské a tam zdržoval se s nimi a křtil.', 'J 3:23': 'Křtil však také Jan v Enon u Salimu, neboť bylo tam mnoho vody a lidé přicházeli a dávali se křtíti.', 'J 3:24': 'Jan totiž nebyl ještě vsazen do žaláře.', 'J 3:25': 'Vznikla pak hádka od učeníků Janových se židy o očišťování.', 'J 3:26': 'I přišli k Janovi a řekli jemu: „Mistře, ten, jenž byl u tebe za Jordanem, jemuž ty jsi vydal svědectví, hle, ten křtí, a všichni jdou k němu.“', 'J 3:27': 'Jan odpověděl a řekl: „Člověk nemůže nic vzíti, není-li mu dáno s nebe.', 'J 3:28': 'Vy sami jste mi svědky, že jsem řekl: ,Já nejsem Kristus, nýbrž jsem poslán před ním.‘', 'J 3:29': 'Kdo má nevěstu, jest ženich; ženichův přítel však, který stojí a ho slyší, raduje se velice pro hlas ženichův; nuže, tato radost má se naplnila.', 'J 3:30': 'On musí růsti, já pak se menšiti.', 'J 3:31': 'Kdo shůry přichází, jest nade všecky; kdo ze země jest, jest zemský a mluví po zemsku. Kdo s nebe přichází, jest nade všecky,', 'J 3:32': 'a co viděl a slyšel, o tom svědčí, ale svědectví jeho nikdo nepřijímá.', 'J 3:33': 'Kdo přijal svědectví jeho, ten zpečetil, že Bůh jest pravdomluvný;', 'J 3:34': 'neboť ten, jehož Bůh poslal, mluví slova Boží; vždyť Bůh nedává (mu) Ducha na míru.', 'J 3:35': 'Otec miluje Syna a všecko dal mu do ruky.', 'J 3:36': 'Kdo věří v Syna, má život věčný; kdo však nevěří v Syna, neuzří života, nýbrž hněv Boží zůstává na něm.“', 'J 4:1': 'Když tedy Ježíš seznal, že fariseové uslyšeli, že Ježíš nabývá více učeníků a více křtí než Jan,', 'J 4:2': '(ačkoliv Ježíš sám nekřtil, nýbrž učeníci jeho),', 'J 4:3': 'opustil Judsko a odešel opět do Galilee.', 'J 4:4': 'Musil však jíti Samařskem.', 'J 4:5': 'I přišel k městu samařskému, jménem Sychar, poblíže pole, které Jakub dal svému synu Josefovi.', 'J 4:6': 'Byla pak tam studnice Jakubova. Proto Ježíš, jsa cestou unaven, posadil se tak u studnice. Bylo kolem šesti hodin.', 'J 4:7': 'Tu přišla jedna žena ze Samařska vážit vody. Ježíš řekl: „Dej mi píti.“', 'J 4:8': 'Neboť učeníci jeho odešli do města, aby nakoupili pokrmů.', 'J 4:9': 'I řekla mu ta žena Samaritánka: „Kterak ty jsa žid žádáš ode mne píti, ježto já jsem žena samaritánská?“ Židé totiž neobcují se Samaritány.', 'J 4:10': 'Ježíš odpověděl ji: „Kdybys znala dar Boží a kdo jest ten, jenž ti praví: ,Dej mi píti‘, ty bys ho poprosila, a dal by ti vody živé.“', 'J 4:11': 'Dí mu žena: „Pane, ani nemáš, čím bys navážil, a studna jest hluboká; odkud tedy máš vodu živou?', 'J 4:12': 'Zdaliž ty jsi větší, než otec náš Jakub, který nám dal tu studnici, a sám z ní pil i synové jeho a dobytek jeho?“', 'J 4:13': 'Ježíš odpověděl jí: „Každý, kdo pije z vody této, žízniti bude opět; kdo však se napije z vody, kterou já mu dám, nebude žízniti navěky;', 'J 4:14': 'nýbrž voda, kterou já mu dám, stane se v něm pramenem vody vytryskující do života věčného.“', 'J 4:15': 'Dí k němu žena: „Pane, dej mi té vody, abych (již) nežíznila ani nechodila sem vážit.“', 'J 4:16': 'Ježíš řekl jí: „Jdi, zavolej muže svého a přijď sem.“', 'J 4:17': 'Žena odpověděla: „Nemám muže.“ Dí jí Ježíš: „Dobře jsi řekla: ,Nemám muže‘;', 'J 4:18': 'neboť pět mužů jsi měla, a ten, kterého nyní máš, není tvým mužem. To jsi pověděla pravdivě.', 'J 4:19': 'Dí mu žena: „Pane, vidím, že ty jsi prorok.', 'J 4:20': 'Otcové naši klaněli se na této hoře, a vy pravíte, že v Jerusalemě jest místo, kde náleží se klaněti.“', 'J 4:21': 'Ježíš řekl jí: „Ženo, věř mi, že přichází hodina, kdy nebudete se klaněti Otci ani na této hoře ani v Jerusalemě.', 'J 4:22': 'Vy se klaníte tomu, čeho neznáte; my se klaníme tomu, co známe, poněvadž spása jest ze židů.', 'J 4:23': 'Avšak přichází hodina, a nyní jest (tu), kdy praví ctitelé budou se klaněti Otci v duchu a v pravdě; neboť i Otec hledá takových, kteří by se mu (tak) klaněli.', 'J 4:24': 'Bůh je duch, a ti, kteří se mu klanějí, v duchu a v pravdě mají se mu klaněti.“', 'J 4:25': 'Dí mu žena: „Vím, že přijde Messiáš, (který slove Kristus): když tedy přijde on, oznámí nám všecko.“', 'J 4:26': 'Ježíš řekl jí: „Já to jsem, jenž mluvím s tebou.“', 'J 4:27': 'A v tom přišli učeníci jeho a divili se, že mluví se ženou; přece však nikdo neřekl: „Čeho si přeješ?“ aneb „Proč s ní mluvíš?“', 'J 4:28': 'Tu nechala žena konev svou a odešla do města a řekla o něm lidem:', 'J 4:29': '„Pojďte a vizte člověka, který mi pověděl všecko, co jsem učinila; není-li on Kristus?“', 'J 4:30': 'Vyšli tedy z města a brali se k němu.', 'J 4:31': 'Mezitím učeníci jeho prosili ho řkouce: „Mistře, pojez.“', 'J 4:32': 'Ale on řekl jim: „Já mám pokrm k jídlu, o němž vy nevíte.“', 'J 4:33': 'Pravili tedy učeníci vespolek: „Zdali kdo přinesl mu jísti?“', 'J 4:34': 'Ježíš řekl jim: „Můj pokrm jest činiti vůli toho, jenž mě poslal, a dokonati dílo jeho.', 'J 4:35': 'Nepravíte-liž vy: Ještě čtyři měsíce, a bude žeň? Hle, pravím vám: ,Pozdvihněte očí svých a podívejte se na krajiny, že jsou již bílé ke žni.', 'J 4:36': 'A kdo žne, béře odplatu a shromažďuje užitek k životu věčnému, aby se radoval, i ten, kdo seje, i ten, kdo žne.', 'J 4:37': 'V této věci pravdivé jest zajisté přísloví: ,Jiný jest, jenž rozsévá, a jiný, jenž žne.‘', 'J 4:38': 'Já jsem vás poslal žnouti, o čem jste nepracovali; jiní pracovali, a vy jste vešli v práce jejich.“', 'J 4:39': 'Z onoho města pak mnoho Samaritánův uvěřilo v něho pro slova ženy, která vydávala svědectví: „Pověděl mi všecko, co jsem činila.“', 'J 4:40': 'Když tedy Samaritáni přišli k němu, prosili ho, aby pobyl u nich. I pobyl tam dva dni.', 'J 4:41': 'A mnohem více jich uvěřilo v něho pro slovo jeho.', 'J 4:42': 'I pravili ženě: „Věříme již nikoli pro tvoji řeč; neboť sami jsme slyšeli a víme, že tento jest vpravdě Spasitelem světa.“', 'J 4:43': 'Po dvou dnech pak vyšel odtud a odebral se do Galilee;', 'J 4:44': 'neboť Ježíš sám vydal svědectví, že prorok není ve vážnosti ve své otčině.', 'J 4:45': 'Když tedy přišel do Gsililee, Galilejští přijali ho (radostně), neboť viděli všecko, co činil v Jerusalemě o slavnosti; byli totiž také oni přišli na slavnost.', 'J 4:46': 'Přišel tedy zase do Kány galilejské, kdež byl proměnil vodu ve víno. A byl jeden úředník královský v Kafarnaum, jehož syn byl nemocen.', 'J 4:47': 'Ten uslyšev, že Ježíš přichází z Judska do Galilee, odebral se k němu a prosil ho, aby přišel a uzdravil syna jeho; neboť počínal umírati.', 'J 4:48': 'I řekl k němu Ježíš: „Neuzříte-li zázraků a divů, neuvěříte.“', 'J 4:49': 'Dí jemu úředník královský: „Pane, pojď, prve než umře syn můj.“', 'J 4:50': 'Dí jemu Ježíš: „Jdi, syn tvůj jest živ.“ Člověk ten uvěřil slovu, které mu pravil Ježíš, a šel.', 'J 4:51': 'Když pak byl již na cestě, služebníci jeho potkali se s ním a zvěstovali (mu), že syn jeho jest živ.', 'J 4:52': 'I otázal se jich na hodinu, ve kterou se mu ulevilo. A oni mu řekli: „Včera v hodinu sedmou přestala mu zimnice.“', 'J 4:53': 'Poznal tedy otec, že to byla ona hodina, ve které mu Ježíš řekl: „Syn tvůj jest živ.“ I uvěřil v něho on sám i celý dům jeho.', 'J 4:54': 'To byl druhý zázrak, který Ježíš učinil opět (v Káně), když přišel z Judska do Galilee.', 'J 5:1': 'Potom byla slavnost židovská, a Ježíš odebral se do Jerusalema.', 'J 5:2': 'Jest pak v Jerusalemě při bravní (bráně) rybník, jenž hebrejsky, slove Bethesda a má pět podloubí.', 'J 5:3': 'V těch leželo veliké množství neduživců: slepých, kulhavých, ochrnulých, kteří čekali na pohyb vody.', 'J 5:4': 'Anděl Páně totiž sestupoval časem do rybníka, a hýbal vodou. A kdo po hnutí vody první vstoupil do rybníka, býval uzdraven, ať byl stižen neduhem kterýmkoliv.', 'J 5:5': 'I byl tam jeden člověk, který byl nemocen již třicet osm roků.', 'J 5:6': 'Toho Ježíš uzřev ležeti a seznav, že to s ním trvá již dlouhý čas, řekl jemu: „Chceš býti zdráv?“', 'J 5:7': 'Nemocný odpověděl mu: „Pane, nemám člověka, aby, když se voda pohne, spustil mě do rybníka; když pak já jdu, jiný sestupuje přede mnou.“', 'J 5:8': 'Dí mu Ježíš: „Vstaň, vezmi lože své a choď.“', 'J 5:9': 'A ihned uzdravil se člověk ten; i vzal lože své a chodil. Byla však toho dne sobota.', 'J 5:10': 'A proto židé řekli tomu, jenž se uzdravil: „Jest sobota; není dovoleno tobě nosit lože své.“', 'J 5:11': 'On pak odpověděl jim: „Ten, jenž mě uzdravil, řekl mi: Vezmi lože své a choď.“', 'J 5:12': 'Tedy otázali se ho: „Kdo jest ten člověk, který ti řekl: Vezmi lože své a choď?“', 'J 5:13': 'Ten však, jenž byl uzdraven, nevěděl, kdo jest, neboť Ježíš uchýlil se, poněvadž byl zástup na tom místě.', 'J 5:14': 'Potom Ježíš nalezl ho ve chrámě a řekl jemu: „Hle, učiněn jsi zdráv, již více nehřeš, aby se ti nepřihodilo něco horšího.“', 'J 5:15': 'Člověk ten odešel a oznámil židům, že jest to Ježíš, který ho uzdravil.', 'J 5:16': 'Proto židé pronásledovali Ježíše, že to učinil v sobotu.', 'J 5:17': 'Ježíš pak promluvil k nim: „Otec můj dosavad dělá, i já dělám.“', 'J 5:18': 'Tedy židé hledali proto tím více ho usmrtiti, ježto nejen rušil sobotu, nýbrž i Boha nazýval Otcem svým, čině se rovným Bohu.', 'J 5:19': 'Ježíš tedy odpověděl jim: „Vpravdě, vpravdě pravím vám: Nemůže Syn sám od sebe činiti ničeho, leč co vidí, že činí Otec. Cokoli totiž činí On, to činí podobně i Syn;', 'J 5:20': 'neboť Otec miluje Syna a ukazuje mu všecko, co sám činí; a větší ještě skutky nad to ukáže mu, abyste se divili.', 'J 5:21': 'Jako totiž Otec mrtvé křísí a oživuje, tak i Syn, koho chce, oživuje.', 'J 5:22': 'Neboť Otec nesoudí nikoho, ale veškeren soud dal Synu,', 'J 5:23': 'aby všichni ctili Syna, jako ctí Otce. Kdo nectí Syna, nectí Otce, který ho poslal.', 'J 5:24': 'Vpravdě, vpravdě pravím vám: Kdo slyší slovo mé a věří tomu, jenž mě poslal, má život věčný a soudu nepropadá, nýbrž přešel ze smrti do života.', 'J 5:25': 'Vpravdě, vpravdě pravím vám: Přichází hodina a nyní jest, kdy mrtví uslyší hlas Syna Božího, a ti, kteří uslyší, živi budou;', 'J 5:26': 'neboť jako Otec má život sám v sobě, tak dal i Synu, aby měl život sám v sobě,', 'J 5:27': 'a dal mu moc konati soud, poněvadž jest Syn člověka.', 'J 5:28': 'Nedivte se tomu, neboť přichází hodina, ve které všichni, kteří v hrobech jsou, uslyší hlas jeho,', 'J 5:29': 'a půjdou ti, kteří dobře činili, na vzkříšení k životu, ti však, kteří zlé páchali, na vzkříšení k soudu.', 'J 5:30': 'Nemohu já sám od sebe činiti ničeho. Jak slyším, (tak) soudím, a soud můj jest spravedlivý, neboť nehledám vůle své, nýbrž vůli toho, jenž mě poslal.“', 'J 5:31': '„Vydávám-li já svědectví sám o sobě, svědectví mé není pravé.', 'J 5:32': 'Jiný jest, jenž svědčí o mně, a já vím, že pravé jest svědectví, které vydává o mně.', 'J 5:33': 'Vy jste poslali k Janovi, a on vydal svědectví pravdě;', 'J 5:34': 'já však neberu svědectví od člověka, ale toto pravím, abyste vy byli spaseni.', 'J 5:35': 'On byl svící hořící a svítící, ale vám se zachtělo (jen) na chvíli se veseliti ve světle jeho.', 'J 5:36': 'Já však mám svědectví větší nežli (jest) Janovo; ty skutky totiž, které mi dal Otec, abych je vykonal, ty skutky, které činím, vydávají o mně svědectví, že Otec mě poslal.', 'J 5:37': 'I sám Otec, který mě poslal, vydal svědectví o mně; a nikdy jste ani hlasu jeho neslyšeli ani tváře jeho neviděli,', 'J 5:38': 'a slova jeho nemáte v sobě zůstávajícího, neboť vy nevěříte tomu, kteréhož On poslal.', 'J 5:39': 'Zpytujete Písma, neboť se domníváte, že v nich máte život věčný. Také ona jsou to, jež vydávají svědectví o mně;', 'J 5:40': 'a vy (přece) nechcete přijíti ke mně, abyste měli život.', 'J 5:41': 'Oslavy od lidí nepřijímám,', 'J 5:42': 'ale poznal jsem vás, že (totiž) lásky k Bohu nemáte v sobě.', 'J 5:43': 'Já jsem přišel ve jménu Otce svého, a nepřijímáte mě; jiný-li přijde ve jménu svém, toho přijmete.', 'J 5:44': 'Kterak můžete uvěřiti vy, kteří přijímáte čest jedni od druhých, a té cti, která jest od jediného Boha, nehledáte?', 'J 5:45': 'Nedomnívejte se, že já budu žalovati na vás u Otce; jestiť, kdo na vás žaluje, totiž Mojžíš, v nějž vy doufáte.', 'J 5:46': 'Neboť kdybyste věřili Mojžíšovi, věřili byste i mně; o mně psal on;', 'J 5:47': 'pakli však nevěříte jeho písmu, kterak uvěříte mým slovům?“', 'J 6:1': 'Potom odešel Ježíš za moře Galilejské, to jest Tiberiadské,', 'J 6:2': 'a veliký zástup šel za ním, neboť viděli zázraky, které činil na nemocných.', 'J 6:3': 'I vystoupil Ježíš nahoru a posadil se tam s učeníky svými.', 'J 6:4': 'Byly pak blízko velikonoce, slavnost židovská.', 'J 6:5': 'Tedy Ježíš pozdvih oči a spatřiv, že zástup veliký jde k němu, pravil k Filipovi: „Odkud nakoupíme chlebů, aby pojedli tito?“', 'J 6:6': 'To však řekl, zkoušeje ho, neboť sám věděl, co hodlá učiniti.', 'J 6:7': 'Filip mu odpověděl: „Za dvě stě denárů chlebů nestačí jim, aby každý něco málo dostal.“', 'J 6:8': 'Dí jemu jeden z učeníků jeho, (totiž) Ondřej, bratr Šimona Petra:', 'J 6:9': '„Jest zde jeden pacholík, který má pět chlebů ječných a dvě ryby, ale co jest to na tak mnohé?“', 'J 6:10': 'Tedy řekl Ježíš: „Rozkažte lidem, ať se posadí.“ Bylo pak mnoho trávy na tom místě. I posadilo se mužů počtem asi pět tisíc.', 'J 6:11': 'Tu Ježíš vzal chleby a díky učiniv rozdal sedícím; podobně i z ryb, kolik chtěli.', 'J 6:12': 'Když však se nasytili, řekl učeníkům svým: „Sebeřte pozůstalé kousky, ať nezhynou.“', 'J 6:13': 'I sebrali a naplnili dvanáct košů kousky z pěti chlebů ječných, kteréž pozůstaly po těch, kteří jedli.', 'J 6:14': 'Tedy ti lidé uzřevše zázrak, kterýž učinil Ježíš, pravili: „To jest jistě ten prorok, který má přijíti na svět.“', 'J 6:15': 'Proto Ježíš, poznav, že chtějí přijíti a chopiti ho, aby jej učinili králem, uchýlil se opět na horu sám jediný.', 'J 6:16': 'Když pak byl večer, učeníci jeho sestoupili k moři', 'J 6:17': 'a vstoupivše na loď, plavili se přes moře do Kafarnaum; a již setmělo se, a Ježíš ještě nepřišel k nim.', 'J 6:18': 'Moře však se zdvihalo, ježto vál vítr veliký.', 'J 6:19': 'Když tedy upluli asi dvacet pět neb třicet honů, spatřili Ježíše, an kráčí po moři a přibližuje se k lodi; i báli se.', 'J 6:20': 'On však řekl jim: „Já jsem to; nebojte se.“', 'J 6:21': 'Tu chtěli ho vzíti na loď, ale loď byla ihned u země, do které se ubírali.', 'J 6:22': 'Druhého dne lid, který stál za mořem, zvěděl, že nebylo tam jiné lodi, leč jen jedna, a že Ježíš nevstoupil s učeníky svými na tu loď, nýbrž že učeníci jeho sami odpluli;', 'J 6:23': 'jiné však lodí připluly z Tiberiady blízko k tomu místu, kde byli jedli chléb, když Pán díky učinil.', 'J 6:24': 'Když tedy lid viděl, že tam Ježíše není, ani učeníků jeho, vstoupili na lodi a dostali se do Kafarnaum, hledajíce Ježíše.', 'J 6:25': 'A nalezše ho za mořem, řekli jemu: „Mistře, kdy jsi sem přišel?“', 'J 6:26': 'Ježíš odpověděl jim: „Vpravdě, vpravdě pravím vám: Hledáte mě ne proto, že jste viděli divy, nýbrž že jste jedli z chlebů a nasytili se.', 'J 6:27': 'Pracujte nikoliv o pokrm pomíjející, nýbrž o pokrm, který zůstává k životu věčnému, kterýž vám dá Syn člověka; neboť toho potvrdil Otec, Bůh.“', 'J 6:28': 'I řekli jemu: „Co máme činiti, abychom konali díla Boží?“', 'J 6:29': 'Ježíš odpověděl jim: „To jest dílo Boží, abyste věřili v toho, jehož on poslal.“', 'J 6:30': 'Tu řekli jemu: „Které znamení tedy činíš ty, abychom je viděli a tobě věřili? Co konáš?', 'J 6:31': 'Otcové naši jedli manu na poušti, jakož jest psáno: ,Chléb s nebe dal jim k jídlu‘.“', 'J 6:32': 'Tedy řekl jim Ježíš: „Vpravdě, vpravdě pravím vám: nikoliv Mojžíš dal vám chléb s nebe, nýbrž Otec můj dává vám pravý chléb s nebe.', 'J 6:33': 'Neboť chléb Boží jest ten, který sestupuje s nebe a dává život světu.“', 'J 6:34': 'I řekli mu židé: „Pane, povždy nám dávej ten chléb.“', 'J 6:35': 'A Ježíš řekl jim: „Já jsem chléb života; kdo přichází ke mně, nebude lačněti, a kdo věří ve mne, nebude žízniti nikdy.', 'J 6:36': 'Avšak řekl jsem vám, že jste mě i viděli, ale nevěříte.', 'J 6:37': 'Všecko, co mi dává Otec, přijde ke mně, a toho, kdo ke mně přijde, nevyvrhnu ven,', 'J 6:38': 'neboť jsem sestoupil s nebe, nikoliv abych činil vůli svou, nýbrž vůli toho, jenž mě poslal.', 'J 6:39': 'Toto pak jest vůle toho, jenž mě poslal (Otce), abych neztratil nic z toho, co mi dal, nýbrž abych to vzkřísil v den poslední.', 'J 6:40': 'Neboť to jest vůle Otce mého (který mě poslal), aby každý, kdo vidí Syna a věří v něho, měl život věčný; a já ho vzkřísím v den poslední.“', 'J 6:41': 'I reptali židé na něho, že řekl: „Já jsem chléb, který s nebe sestoupil,“', 'J 6:42': 'a pravili: „Není-liž to Ježíš, syn Josefův, jehož otce i matku známe? Kterak tedy praví: „S nebe jsem sestoupil.“', 'J 6:43': 'Ježíš tedy odpověděl jim: „Nereptejte vespolek.', 'J 6:44': 'Nikdo nemůže přijíti ke mně, nepřitáhne-li ho Otec, který mě poslal; a já ho vzkřísím v den poslední.', 'J 6:45': 'Jest psáno v prorocích: ,A budou všichni poučováni od Boha.‘ Každý, kdo uslyšel od Otce a se naučil, přichází ke mně.', 'J 6:46': 'Nepravím tím, že by kdo viděl Otce, leč jen ten, jenž jest od Boha, ten viděl Otce.', 'J 6:47': 'Vpravdě, vpravdě, pravím vám: Kdo věří ve mne, má život věčný.', 'J 6:48': 'Já jsem chléb života.', 'J 6:49': 'Otcové vaši jedli na poušli manu, a zemřeli.', 'J 6:50': 'To jest chléb s nebe sestupující, aby, jí-li kdo z něho, nezemřel.', 'J 6:51': 'Já jsem chléb živý, jenž s nebe sestoupil.', 'J 6:52': 'Bude-li kdo jísti z chleba toho, živ bude na věky. A chléb, který já dám, tělo mé jest (které dám) za život světa.“', 'J 6:53': 'Tu hádali se židé vespolek řkouce: „Kterak může tento dáti nám tělo své k jídlu?“', 'J 6:54': 'Proto řekl jim Ježíš: „Vpravdě, vpravdě pravím vám: Nebudete-li jísti těla Syna člověka a píti jeho krve, nebudete míti v sobě života.', 'J 6:55': 'Kdo jí mé tělo a pije mou krev, má život věčný, a já ho vzkřísím v den poslední.', 'J 6:56': 'Neboť tělo mé vpravdě jest pokrm a krev má vpravdě jest nápoj.', 'J 6:57': 'Kdo jí mé tělo a pije mou krev, zůstává ve mně a já v něm.', 'J 6:58': 'Jako mne poslal živý Otec a já živ jsem skrze Otce, tak i ten, kdo jí mne, živ bude skrze mne.', 'J 6:59': 'Toto jest chléb, jenž s nebe sestoupil, ne jako otcové (vaši) jedli manu a zemřeli. Kdo jí chléb tento, živ bude na věky.“', 'J 6:60': 'To pověděl uče v synagoze v Kafarnaum.', 'J 6:61': 'Tu mnozí z učeníků jeho uslyševše to řekli: „Tvrdá jest ta řeč; kdo ji může poslouchat?“', 'J 6:62': 'Ale Ježíš věda sám u sebe, že učeníci jeho na to reptají, řekl jim: „??-li vás pohoršuje?', 'J 6:63': 'Což tedy, když uzříte Syna člověka, an vstupuje tam, kde byl dříve?', 'J 6:64': 'Duch jest to, jenž oživuje, tělo nic neprospívá; ta slova však, která jsem já mluvil vám, jsou duch a život.', 'J 6:65': 'Ale jsou někteří mezi vámi, kteří nevěří.“ Vědělť zajisté Ježíš od počátku, kdo jsou nevěřící, a kdo jest ten, jenž ho zradí.', 'J 6:66': 'I pravil: „Proto jsem vám řekl, že nikdo nemůže přijíti ke mně, není-li mu dáno od Otce (mého).“', 'J 6:67': 'Od té doby mnozí z učeníků jeho odešli zpět a nechodili již s ním.', 'J 6:68': 'Řekl tedy ke dvanácti: „Chcete i vy odejíti?“', 'J 6:69': 'Šimon Petr odpověděl mu: „Pane, ke komu půjdeme? Ty máš slova života věčného,', 'J 6:70': 'a my jsme uvěřili a poznali, že ty jsi Kristus, Syn Boží.“', 'J 6:71': 'Odpověděl jim Ježíš: „Zdali nevyvolil jsem vás dvanáct? A jeden z vás jest ďábel.“', 'J 6:72': 'Pravil to o Jidášovi, synu Šimona iškariotského; neboť to byl ten, jenž ho měl zraditi, ač byl jedním ze dvanácti.', 'J 7:1': '1Potom Ježíš chodil po Galilei, neboť nechtěl choditi po Judsku, poněvadž židé hledali ho zabíti.', 'J 7:2': 'Byla pak blízko slavnost židovská, Stánků.', 'J 7:3': 'I řekli mu bratři Jeho: „Odeber se odtud a jdi do Judska, aby také učeníci tvoji uviděli tvé skutky, které činíš;', 'J 7:4': 'vždyť nikdo nečiní nic skrytě, chce-li býti na jevě. Činíš-li tyto věci, zjev se světu.“', 'J 7:5': 'Nevěřili totiž v něho ani bratří jeho.', 'J 7:6': 'Ježíš tedy řekl jim: „Čas můj ještě nepřišel, ale čas váš jest vždycky pohotově.', 'J 7:7': 'Vás nemůže svět nenáviděti, mne však nenávidí, neboť já vydávám o něm svědectví, že skutky jeho jsou zlé.', 'J 7:8': 'Vy jděte na tuto slavnost, já nejdu na slavnost tuto, neboť čas můj ještě se nenaplnil.“', 'J 7:9': 'To pověděv, sám zůstal v Galilei.', 'J 7:10': 'Když však bratří jeho odešli, tehdy odebral se i on na slavnost, nikoli zjevně, nýbrž jako ve skrytě.', 'J 7:11': 'Tedy židé hledali ho o slavnosti a pravili: „Kde jest on?“', 'J 7:12': 'A bylo mnoho šepotu o něm v zástupu neboť jedni říkali: „Dobrý jest,“ jiní však pravili: „Nikoliv, nýbrž svádí lid.“', 'J 7:13': 'Ale přece nikdo nemluvil o něm zjevně pro strach před židy.', 'J 7:14': 'Když pak slavnost byla již v polovici, Ježíš vešel do chrámu a učil.', 'J 7:15': 'I divili se židé řkouce: „Kterak tento zná Písma, neučiv se?“ ', 'J 7:16': 'Ježíš odpověděl jim: „Moje učení není mé, nýbrž toho, jenž mě poslal.', 'J 7:17': 'Bude-li kdo chtít vůli jeho činiti, pozná o tom učení, je-li z Boha, čili já sám od sebe mluvím.', 'J 7:18': 'Kdo mluví sám od sebe, vlastní slávy hledá; kdo však hledá slávy toho, jenž ho poslal, ten jest pravdomluvný, a nespravedlnosti v něm není.', 'J 7:19': 'Zdaliž vám Mojžíš nedal zákon? A nikdo z vás neplní zákona. Proč hledáte mě usmrtiti?“', 'J 7:20': 'Zástup odpověděl: „Ducha zlého máš; kdo hledá tě usmrtiti?“', 'J 7:21': 'Ježíš promluvil a řekl jim: „Jeden skutek jsem učinil, a všichni se divíte.', 'J 7:22': 'Proto Mojžíš dal vám obřízku, ne že by pocházela od Mojžíše, nýbrž od otcův; a v sobotu obřezujete člověka.', 'J 7:23': 'Přijímá-li člověk obřízku v sobotu, aby nerušil se zákon Mojžíšův, na mne-li se horšíte, že jsem celého člověka uzdravil v sobotu?', 'J 7:24': 'Nesuďte podle obličeje, nýbrž spravedlivý soud čiňte.', 'J 7:25': '„Tu řekli někteří z Jerusalemských: „Není-li to ten, jehož hledají usmrtiti?', 'J 7:26': 'A hle, mluví zjevně, a nic mu neříkají. Zdaliž opravdu poznali náčelníci, že tento jest Kristus?', 'J 7:27': 'Ale o tomto víme odkud jest; o Kristu však, až přijde, nikdo nebude věděti, odkud jest.“', 'J 7:28': 'Ježíš proto zvolal hlasem silným ve chrámě uče: „Nejen znáte mě, nýbrž i víte, odkud jsem; a přece nepřišel jsem sám od sebe, nýbrž pravý jest to (posílatel), který mne poslal, jehož vy neznáte.', 'J 7:29': 'Já ho znám, neboť jsem od něho, a on mě poslal.“', 'J 7:30': 'Proto hledali ho zajmouti, ale nikdo nevztáhl na něho ruky, neboť dosud nepřišla hodina jeho.', 'J 7:31': 'Ze zástupu však mnozí uvěřili v něho a pravili: „Bude-liž Kristus, až přijde, činiti více zázraků, než tento činí?“', 'J 7:32': 'Fariseové slyšeli zástup šeptati o něm ty věci; i poslali velekněží a fariseové služebníky, aby ho jali.', 'J 7:33': 'Ježíš tedy řekl jim: „Ještě krátký čas jsem s vámi, a odejdu k tomu, jenž mě poslal.', 'J 7:34': 'Budete mě hledati a nenaleznete, a kde jsem já, (tam) vy nemůžete přijíti.“', 'J 7:35': 'Tu řekli židé: „Kam tento hodlá jíti, že ho nenalezneme? Chce snad jíti v rozptýlení mezi pohany a učiti pohany?', 'J 7:36': 'Jaká jest to řeč, kterou promluvil: ,Budete mě hledati, a nenaleznete, a kde jsem já, (tam) vy nemůžete přijíti?‘“', 'J 7:37': 'V poslední, a to veliký den slavnosti Ježíš stál a volal hlasitě: „Žízní-li kdo, pojď ke mně a pij.', 'J 7:38': 'Kdo věří ve mne, - jakož dí Písmo, - proudové vody živé poplynou z útroby jeho.“', 'J 7:39': 'To pak řekl o Duchu (svatém), kterého věřící v něho měli přijímati. Duch totiž nebyl dosud dán, poněvadž Ježíš nebyl ještě oslaven.', 'J 7:40': 'Tu někteří ze zástupu, uslyševše tyto řeči jeho, pravili: „Tento jest vpravdě (onen) prorok.“', 'J 7:41': 'Jiní pravili: „Tento jest Kristus.“ Někteří však řekli: „Což z Galilee přijde Kristus?', 'J 7:42': 'Nepraví-liž Písmo, že Kristus přijde z potomstva Davidova a z vesnice Betlema, kde byl David?“', 'J 7:43': 'A tak povstala v zástupu roztržka pro něho.', 'J 7:44': 'Někteří pak z nich chtěli ho zajmouti, ale nikdo nevztáhl na něho ruky.', 'J 7:45': 'Přišli tedy služebníci k velekněžím a fariseům. I řekli jim tito „Proč jste ho nepřivedli?“', 'J 7:46': 'Služebníci odpověděli: „Nikdy člověk nemluvil tak jako člověk tento.“', 'J 7:47': 'Tu odpověděli jim fariseové: „Což jste i vy svedeni?', 'J 7:48': 'Zdaliž kdo z náčelníků uvěřil v něho aneb z fariseů?', 'J 7:49': 'Ale (jen) zástup tento, který nezná zákona - prokleti jsou.“', 'J 7:50': 'Řekl k nim Nikodém, ten, jenž k němu přišel v noci, jeden z nich:', 'J 7:51': '„Odsuzuje-liž zákon náš člověka, leč prve uslyší od něho a pozná, co činí?“', 'J 7:52': 'Odpověděli jemu: „Což jsi i ty z Galilee? Zpytuj Písma a viz, že z Galilee prorok nepovstává.“', 'J 7:53': 'I odešli každý do domu svého.', 'J 8:1': 'Ježíš pak odebral se na horu Olivetskou.', 'J 8:2': 'Ráno však přišel zase do chrámu, a veškeren lid přicházel k němu; i posadil se a učil je.', 'J 8:3': 'Tu přivedli k němu zákoníci a fariseové ženu dopadenou v cizoložství a postavivše ji uprostřed,', 'J 8:4': 'řekli jemu: „Mistře tato žena byla dopadena v cizoložství při činu samém;', 'J 8:5': 'v zákoně pak Mojžíš nám přikázal takové kamenovati.', 'J 8:6': 'Co tedy pravíš ty?“ To pak pravili pokoušejíce ho, aby ho mohli obžalovati. Ale Ježíš shýbnuv se (až) dolů, psal prstem na zemi.', 'J 8:7': 'Když nepřestávali se ho tázati, zvednul se a řekl: „Kdo z vás jest bez hříchu, vrz první na ni kamenem.“', 'J 8:8': 'A opět shýbnuv se (až) dolů, psal na zemi.', 'J 8:9': 'Oni však uslyševše to, vycházeli jeden po druhém počavše od starších, a zůstal sám Ježíš a žena stojíc uprostřed.', 'J 8:10': 'I pozvedl se Ježíš a řekl jí. „Ženo, kde jsou ti, kteří žalovali na tebe? Nikdo tě neodsoudil?“', 'J 8:11': 'A ona řekla: „Nikdo, Pane.“ Ježíš pak řekl jí: „Ani já tě neodsoudím. Jdi a již nehřeš.“', 'J 8:12': 'Tu Ježíš mluvil k nim opět řka: „Já jsem světlo světa; kdo mě následuje, nebude choditi ve tmě, nýbrž bude míti světlo života.“', 'J 8:13': 'I řekli mu fariseové: „Ty vydáváš svědectví sám o sobě, svědectví tvé není pravé.“', 'J 8:14': 'Ježíš odpověděl jim: „Ačkoliv vydávám svědectví sám o sobě, pravé jest svědectví mé, neboť vím, odkud jsem přišel a kam jdu; ale vy nevíte, odkud přicházím neb kam jdu.', 'J 8:15': 'Vy soudíte podle těla; já nesoudím nikoho,', 'J 8:16': 'a soudím-li já (přece), soud můj jest pravý, neboť nejsem sám, nýbrž já a ten, jenž mě poslal, Otec.', 'J 8:17': 'A v zákoně vašem jest psáno, že svědectví dvou lidí jest pravé.', 'J 8:18': 'Já jsem to, jenž svědčím sám o sobě, a svědčí o mně Otec, který mě poslal.“', 'J 8:19': 'I řekli jemu: „Kde jest tvůj Otec?“ Ježíš odpověděl: „Neznáte ani mne, ani Otce mého; kdybyste znali mne, znali byste i Otce mého“.', 'J 8:20': 'Tato slova (Ježíš) mluvil v síni pokladní, uče v chrámě, a nikdo ho nejal, neboť ještě nepřišla hodina jeho.', 'J 8:21': 'Ježíš řekl jim opět: „já jdu, a budete mě hledati a ve svém hříchu zemřete. Kam já jdu, vy nemůžete přijíti.“', 'J 8:22': 'Tedy řekli židé: „Zdali sám sebe zabije, že praví: Kam já jdu, vy nemůžete přijíti?“', 'J 8:23': 'I pravil jim: „Vy jste zdola, já shora jsem. Vy jste z tohoto světa, já nejsem z tohoto světa.', 'J 8:24': 'Proto jsem vám řekl, že zemřete ve svých hříších; neboť neuvěříte-li, že já to jsem, zemřete v hříších svých.“', 'J 8:25': 'Tu pravili jemu: „Kdo jsi ty?“ Ježíš řekl jim: „Vůbec to, co vám i mluvím.', 'J 8:26': 'Mnoho mám o vás mluviti a souditi, ale ten, jenž mne poslal, jest pravdomluvný, a já mluvím ve světě to, co jsem slyšel od něho.“', 'J 8:27': 'A neporozuměli, že jim mluví o (Bohu) Otci.', 'J 8:28': 'Tu řekl jim Ježíš: „Když povýšíte Syna člověka, tehda poznáte, že já to jsem a sám od sebe nic nečiním, nýbrž jak mě naučil Otec, to mluvím.', 'J 8:29': 'A ten, jenž mě poslal, jest se mnou; On nenechal mě samotna, neboť já vždycky činím to, co mu jest milé.“', 'J 8:30': 'Když tyto věci mluvil, mnozí uvěřili v něho.', 'J 8:31': 'I řekl Ježíš k těm židům, kteří v něho uvěřili: „Zůstanete-li v mém slově, budete opravdu učeníky mými,', 'J 8:32': 'a poznáte pravdu, a pravda vás osvobodí.“', 'J 8:33': 'Odpověděli mu: „Potomstvem Abrahamovým jsme a nikdy jsme nikomu nesloužili; kterak ty pravíš: ,Svobodni budete?“', 'J 8:34': 'Ježíš odpověděl jim: „Vpravdě, vpravdě pravím vám: Každý, kdo páše hřích, jest služebníkem hříchu.', 'J 8:35': 'Služebník však nezůstává v domě na věky, ale syn zůstává na věky.', 'J 8:36': 'Osvobodí-li vás tedy Syn, budete vpravdě svobodni.', 'J 8:37': 'Vím, že jste potomstvem Abrahamovým, ale hledáte mě zabíti, neboť slovo mé nemá místa ve vás.', 'J 8:38': 'Já mluvím, co jsem viděl u Otce svého, a vy činíte, co jste viděli u otce vašeho.“', 'J 8:39': 'Odpověděli jemu: „Otec náš jest Abraham.“ Řekl jim Ježíš: „Jste-li dítky Abrahamovy, skutky Abrahamovy čiňte.', 'J 8:40': 'Ale nyní hledáte mě usmrtiti, člověka, který jsem vám mluvil pravdu, již jsem slyšel od Boha; toho Abraham nečinil.', 'J 8:41': 'Vy činíte skutky otce svého.“ I řekli jemu: „My jsme se nezrodili z cizoložství. Máme jednoho Otce, Boha.“', 'J 8:42': 'Ježíš tedy řekl jim: „Kdyby vašim otcem byl Bůh, milovali byste mě, neboť já jsem z Boha vyšel a přišel. Vždyť nepřišel jsem sám od sebe, nýbrž On mě poslal.', 'J 8:43': 'Proč nerozumíte mluvě mé? Proto, že nemůžete slyšeti slova mého.', 'J 8:44': 'Vy jste z otce ďábla a chcete činiti žádosti otce svého. On byl vrahem od počátku a nestál v pravdě, neboť pravdy není v něm. Když mluví lež, z vlastního mluví, neboť jest lhář a otec lži.', 'J 8:45': 'Poněvadž však já mluvím pravdu, nevěříte mi.', 'J 8:46': 'Kdo z vás bude mne viniti z hříchu? jestliže pravdu mluvím (vám), proč mi nevěříte?', 'J 8:47': 'Kdo z Boha jest, slova Boží slyší; proto vy neslyšíte, že z Boha nejste.“', 'J 8:48': 'Tu židé odpověděli jemu: „Zdaliž my dobře nepravíme, že Samaritán jsi a zlého ducha máš?“', 'J 8:49': 'Ježíš odpověděl: „Já zlého ducha nemám, ale ctím Otce svého, a vy mě zneuctíváte.', 'J 8:50': 'Já však nehledám slávy své; jestiť kdo (ji) hledá a soudí.', 'J 8:51': 'Vpravdě, vpravdě pravím vám: Bude-li kdo zachovávati slovo mé, neumře na věky.“', 'J 8:52': 'I řekli mu židé: „Nyní jsme poznali, že zlého ducha máš. Abraham umřel i proroci, a ty pravíš: ,Bude-li kdo zachovávati slovo mé, nezemře na věky.‘', 'J 8:53': 'Zdaliž jsi ty větší nežli otec náš Abraham, který zemřel? Také proroci zemřeli. Kým činíš sebe sama?“', 'J 8:54': 'Ježíš odpověděl: „Oslavuji-li se já sám, sláva má nic není. Jest to Otec můj, jenž mne oslavuje, o němž vy pravíte, že jest Bohem vaším.', 'J 8:55': 'A (přece) nepoznali jste ho, ale já ho znám, a řeknu-li, že ho neznám, budu podoben vám, lhář. Avšak znám jej a slovo jeho zachovávám.', 'J 8:56': 'Abraham, otec váš, zaplesal, aby viděl den můj: i viděl a radoval se.“', 'J 8:57': 'Tu řekli k němu židé: „Padesát roků ještě nemáš, a Abrahama jsi viděl?“', 'J 8:58': 'Ježíš řekl jim: „Vpravdě, vpravdě pravím vám: Prve než Abraham byl, jsem já.“', 'J 8:59': 'I chápali se kameni, aby házeli na něho. Ale Ježíš skryl se a vyšel z chrámu.', 'J 9:1': 'A jda mimo, uzřel člověka slepého od narození.', 'J 9:2': 'I otázali se ho učeníci jeho řkouce: „Mistře, kdo zhřešil, tento-li, či rodiče jeho, že se slepý narodil?“', 'J 9:3': 'Ježíš odpověděl: „Ani tento nezhřešil, ani jeho rodiče, nýbrž aby se zjevily na něm skutky Boží.', 'J 9:4': 'Já musím činiti skutky toho, jenž mne poslal, pokud jest den; přichází noc, kdy nikdo nemůže dělati.', 'J 9:5': 'Pokud jsem na světe, jsem světlem světa.“', 'J 9:6': 'To pověděv plivnul na zem a udělav ze sliny bláto, pomazal mu (tím) blátem oči a', 'J 9:7': 'řekl mu: „Jdi, umyj se v rybníce Siloe (to jest v překladě „Poslaný“).“ I odešel a umyl se a přišed vida.', 'J 9:8': 'Proto sousedé a ti, kteří jej dříve vídali, že byl žebrákem, řekli: „Není-li to ten, jenž sedávál a žebral?“ Někteří pravili: „Jest to on.“', 'J 9:9': 'Jiní řekli: „Nikoliv, ale jest mu podoben.“ On však pravil: „Já jsem to.“', 'J 9:10': 'Tedy řekli jemu: „Kterak se otevřely tvoje oči?“', 'J 9:11': 'On odpověděl: „Ten člověk, který slove Ježíš, udělal bláto a pomazal mi oči a řekl mi: Jdi k rybníku Siloe a umyj se.‘ I šel jsem a umyv se vidím.“', 'J 9:12': 'I řekli jemu: „Kde jest on?“ Pravil: „Nevím.“', 'J 9:13': 'Přivedli ho k fariseům, toho, jenž býval slepý.', 'J 9:14': 'Byla pak sobota, když Ježíš udělal bláto a otevřel mu oči.', 'J 9:15': 'Opět tedy otázali se ho i fariseové, kterak prohlédl. On pak řekl jim: „Bláto položil mi na oči, i umyl jsem se a vidím.“', 'J 9:16': 'Tu řekli někteří z fariseů: „Není tento člověk od Boha, neboť nešetří soboty.“ Jiní však pravili: „Kterak může člověk hříšný činiti takové zázraky?“ I byla roztržka mezi nimi.', 'J 9:17': 'Pravili tedy pět slepému: „Co ty pravíš o něm, protože ti otevřel oči?“ On pak řekl: „Jest prorok.“', 'J 9:18': 'I nevěřili o něm židé, že byl slepý a prohlédl, až povolali rodiče toho, jenž prohlédl.', 'J 9:19': 'I otázali se jich řkouce: „Tento-li jest váš syn, o němž vy pravíte, že se slepý narodil? Kterak tedy nyní vidí?“', 'J 9:20': 'Rodiče jeho odpověděli jim: „Víme, že tohle jest náš syn a že se slepý narodil,', 'J 9:21': 'ale kterak nyní vidí, nevíme; aneb kdo mu otevřel oči, my nevíme; jeho se ptejte, má léta, ať sám mluví o sobě.“', 'J 9:22': 'To řekli rodiče jeho, poněvadž se báli židů; neboť již se židé usnesli, aby vyzná-li ho kdo jako Krista (Vykupitele), byl vyobcován.', 'J 9:23': 'Proto řekli rodiče jeho: „Má léta, jeho se ptejte.“', 'J 9:24': 'Opět tedy povolali toho člověka, který býval slepý, a řekli jemu: „Vzdej chválu Bohu! My víme, že ten člověk jest hříšník.“', 'J 9:25': 'On tedy řekl jim: „Je-li hříšník, nevím; jedno vím, že byv slepý nyní vidím.“', 'J 9:26': 'I řekli jemu: „Co ti učinil? Kterak otevřel ti oči?“', 'J 9:27': 'Odpověděl jim: „Pověděl jsem vám již a neslyšeli jste? Proč chcete opět slyšeti? Zdaliž i vy chcete býti učeníky jeho?“', 'J 9:28': 'I spílali mu a řekli: „Ty jsi učeníkem jeho, my jsme učeníci Mojžíšovi.', 'J 9:29': 'My víme, že k Mojžíšovi mluvil Bůh, o tomto však nevíme, odkud jest.“', 'J 9:30': 'Člověk ten odpověděl jim: „To jest věru divná věc, že vy nevíte, odkud jest, a otevřel mi oči.', 'J 9:31': 'Víme, že hříšníků Bůh neslyší, nýbrž je-li kdo bohabojný a činí vůli jeho, toho slyší.', 'J 9:32': 'Od věků nebylo slýcháno, že by byl kdo otevřel oči slepému od narození.', 'J 9:33': 'Kdyby tento nebyl od Boha, nic by nemohl činiti.“', 'J 9:34': 'Odpověděli mu: „Všecek jsi se v hříchu narodil, a ty učíš nás?“ I vyvrhli ho ven.', 'J 9:35': 'Ježíš uslyšel, že ho vyvrhli ven, a naleznuv jej řekl jemu: „Věříš v Syna Božího?“', 'J 9:36': 'On odpověděl: „Kdo jest to, Pane, abych v něho věřil?“', 'J 9:37': 'A Ježíš řekl jemu: „I vidíš ho, a ten jest to, jenž s tebou mluví.“', 'J 9:38': 'On pak řekl: „Věřím, Pane.“ A padnuv před ním klaněl se mu.', 'J 9:39': 'I řekl Ježíš: „Já jsem přišel na tento svět k soudu, aby ti, kteří nevidí, viděli, a kteří vidí, slepými se stali.“', 'J 9:40': 'I uslyšeli to někteří z fariseů, kteří byli u něho, a řekli jemu: „Jsme snad také my slepí?“', 'J 9:41': 'Ježíš řekl jim: „Kdybyste byli slepí, neměli byste hříchu; nyní však pravíte ,Vidíme‘; hřích váš zůstává.“', 'J 10:1': '„Vpravdě, vpravdě pravím vám: Kdo nevchází dveřmi do ovčince, nýbrž odjinud vstupuje, ten jest zloděj a lotr.', 'J 10:2': 'Kdo však vchází dveřmi, jest pastýř ovcí.', 'J 10:3': 'Tomu vrátný otvírá, a ovce slyší hlas jeho, a on své ovce volá jménem a vyvádí je.', 'J 10:4': 'A když své ovce vypustí, jde před nimi, a ovce ho následují, nebo znají hlas jeho.', 'J 10:5': 'Cizího však nenásledují, nýbrž utíkájí od něho, neboť neznají hlasu cizích.“', 'J 10:6': 'Toto podobenství pověděl jim Ježíš, ale oni neporozuměli, co jim mluvil.', 'J 10:7': 'Ježíš tedy řekl jim opět: „Vpravdě, vpravdě pravím vám: Já jsem dveře k ovcím.', 'J 10:8': 'Všichni, kteří vystoupili (přede mnou) jsou zloději a lotři, ale ovce neslyšely jich.', 'J 10:9': 'Já jsem dveře. Vejde-li kdo skrze mne, bude zachován; a vejde i vyjde a nalezne pastvu.', 'J 10:10': 'Zloděj nepřichází, leč jen aby kradl a zabíjel a hubil. Já jsem přišel, aby měli život a měli hojnost.', 'J 10:11': 'Já jsem pastýř dobrý. Dobrý pastýř dává život za ovce své.', 'J 10:12': 'Nájemník však, totiž ten, kdo není (pravý) pastýř, jehož nejsou ovce vlastní, vida vlka, an jde, opouští ovce a utíká; a vlk lapá a rozhání ovce.', 'J 10:13': 'Nájemník pak utíká, poněvadž jest nájemník a nezáleží mu na ovcích.', 'J 10:14': 'já jsem pastýř dobrý a znám své a znají mě moje,', 'J 10:15': 'jako mě zná Otec a já znám Otce; a život svůj dávám za ovce své.', 'J 10:16': 'Mám ještě jiné ovce, které nejsou z tohoto ovčince; i ty musím přivésti, a hlas můj slyšeti budou, a bude jeden ovčinec a jeden pastýř.', 'J 10:17': 'Proto miluje mě Otec, že dávám život svůj, abych jej zase ujal.', 'J 10:18': 'Nikdo neodnímá ho ode mne, nýbrž já jej dávám sám od sebe. Mám moc jej dáti, a mám moc jej zase ujmouti. Příkaz tento dostal jsem od Otce svého.“', 'J 10:19': 'Pro tyto řeči povstala opět roztržka mezi židy.', 'J 10:20': 'Mnozí z nich pravili: „Má ducha zlého a blázní; proč ho posloucháte?“', 'J 10:21': 'jiní pravili: „To nejsou slova posedlého. Může-liž duch zlý otevříti oči slepých?“', 'J 10:22': 'Bylo pak v Jerusalemě posvícení, byla zima.', 'J 10:23': 'A Ježíš chodil ve chrámě v podloubí Šalamounově.', 'J 10:24': 'Tu obstoupili ho židé a pravili jemu: „Dokavad držíš duši naši v napětí? Jsi-li ty Kristus, pověz nám to zjevně.“', 'J 10:25': 'Ježíš odpověděl: „Řekl jsem vám to a nevěříte. Skutky, které já činím ve jménu Otce mého, ty vydávají svědectví o mně.', 'J 10:26': 'Ale vy nevěříte, neboť nejste z ovcí mých.', 'J 10:27': 'Ovce mé slyší hlas můj, a já je znám, a následují mne;', 'J 10:28': 'a já jim dávám život věčný, a nezhynou na věky, a nikdo nevytrhne jich z ruky mé.', 'J 10:29': 'Co mi dal otec můj, to jest větší nade všecko, a nikdo nemůže (jich) vytrhnouti z ruky Otce mého.', 'J 10:30': 'Já a Otec jedno jsme.“', 'J 10:31': 'Tu židé chápali kamení, aby ho kamenovali.', 'J 10:32': 'Ježíš jim odpověděl: „Mnoho skutků dobrých ukázal jsem vám od Otce; pro který z těch skutků mě kamenujete?“', 'J 10:33': 'Židé odpověděli: „Pro dobrý skutek tě nekamenujeme, nýbrž pro rouhání, totiž, že ty jsa člověkem, děláš se Bohem.“', 'J 10:34': 'Ježíš jim odpověděl: „Není-liž psáno v zákoně vašem Já jsem řekl: Bohové jste?“', 'J 10:35': 'Jestliže bohy nazval ty, k nimž slovo Boží bylo řečeno, (a Písmo nemůže se zrušiti),', 'J 10:36': 'o tom-li, jejž Otec posvětil a poslal na svět, vy pravíte: ,Rouháš se,‘ poněvadž jsem řekl: ,Syn Boží jsem?‘', 'J 10:37': 'Nečiním-li skutkův Otce mého, nevěřte mi;', 'J 10:38': 'jestli však (je) činím a nechcete věřiti mně, skutkům věřte, abyste poznali a uvěřili, že Otec jest ve mně a já v Otci.“', 'J 10:39': 'Tu hledali ho zajmouti, ale (on) ušel z rukou jejich.', 'J 10:40': 'A odešel opět za Jordan na to místo, kde Jan nejprve křtil, a zůstal tam.', 'J 10:41': 'I přišli mnozí k němu a pravili: „Jan neučinil sice žádného zázraku,', 'J 10:42': 'ale všecko, co Jan řekl o tomto, bylo pravdivo,“ A mnozí uvěřili v něho.', 'J 11:1': 'Byl pak nemocen jakýsi Lazar z Betanie, vesnice Marie a její sestry Marty.', 'J 11:2': 'Byla to ona Marie, která pomazala Pána mastí a utřela nohy jeho vlasy svými, jejížto bratr Lazar byl nemocen.', 'J 11:3': 'Sestry jeho poslaly tedy k němu a vzkázaly: „Pane, hle ten, kterého miluješ, jest nemocen.“', 'J 11:4': 'Uslyšev to Ježíš řekl: „Nemoc ta není k smrti, nýbrž k slávě Boží, aby Syn člověka byl oslaven skrze ni.“', 'J 11:5': 'Ježíš však miloval Martu i sestru její (Marii) a Lazara.', 'J 11:6': 'Jak tedy uslyšel, že jest nemocen, tu zůstal sice na tom místě (ještě) dva dni.', 'J 11:7': 'Potom (však) řekl učeníkům s vým: „Pojďme opět do Judska.“', 'J 11:8': 'Učeníci řekli jemu: „Mistře, nyní židé hledali tě kamenovati, a zase tam jdeš?“ Ježíš odpověděl: „Nemá den dvanáct hodin?', 'J 11:9': 'Chodí-li kdo ve dne, nenaráží se, neboť vidí světlo toho světa.', 'J 11:10': 'Chodí-li však v noci, narazí se, neboť není při něm světla.“', 'J 11:11': 'To pověděl a potom pravil jim: „Lazar, přítel náš, spí, ale jdu, abych ho ze sna probudil.“', 'J 11:12': 'I řekli mu učeníci jeho: „Pane, spí-li bude zdráv.“', 'J 11:13': 'Ježíš však řekl to o smrti jeho, ale oni myslili, že mluví o spánku sna.', 'J 11:14': 'Tu tedy Ježíš řekl jim zjevně: „Lazar zemřel;', 'J 11:15': 'I raduji se pro vás, že jsem tam nebyl, abyste uvěřili. Ale pojďme k němu.“', 'J 11:16': 'Řekl tedy Tomáš, jenž slove Blíženec ke spoluučeníkům: „Pojďme i my, ať umřeme s ním.“', 'J 11:17': 'Přišed tedy Ježíš nalezl ho již čtyři dni v hrobě ležeti.', 'J 11:18': 'Byla však Betanie blízko Jerusalema, as patnáct honů od něho.', 'J 11:19': 'Mnozí pak ze židů přišli k Martě a Marii, aby je potěšili pro jejich bratra.', 'J 11:20': 'Jak tedy Marta uslyšela, že Ježíš přichází, vyšla mu naproti, Maria však seděla doma.', 'J 11:21': 'I řekla Marta k Ježíšovi: „Pane, kdybys byl tu byl, bratr můj nebyl by umřel.', 'J 11:22': 'Však i nyní vím, že začkoli požádáš Boha, dá tobě Bůh.“', 'J 11:23': 'Dí jí Ježíš: „Vstane zase bratr tvůj.“', 'J 11:24': 'Dí jemu Marta: „Vím, že vstane při vzkříšení v den poslední.“', 'J 11:25': 'Řekl jí Ježíš: „Já jsem vzkříšení a život; kdo věří ve mne, byť i umřel, živ bude,', 'J 11:26': 'a každý, kdo žije a ve mne věří, neumře na věky. Véříš-li tomu?“', 'J 11:27': 'Řekla jemu: „Ano, Pane, já jsem uvěřila, že ty jsi Kristus, Syn Boha živého, kterýž jsi přišel na tento svět.“', 'J 11:28': 'A když to pověděla, odešla a zavolala svou sestru Marii potají řkouc: „Mistr jest zde a volá tebe.“', 'J 11:29': 'Jak to ona uslyšela, vstala rychle a šla k němu,', 'J 11:30': 'neboť Ježíš nepřišel ještě do vesnice, nýbrž byl dosud na tom místě, kde se s nim setkala Marta.', 'J 11:31': 'Židé pak, kteří byli s ní v domě a ji těšili, uzřevše, že Maria rychle vstala a odešla, šli za ní pravíce: „Jde ke hrobu, aby tam poplakala.“', 'J 11:32': 'Když tedy Maria přišla tam, kde byl Ježíš, uzřevši jej, padla mu k nohám a řekla jemu: „Pane, kdybys byl zde byl, bratr můj nebyl by umřel.“', 'J 11:33': 'Tedy Ježíš vida ji, ana pláče, i židy, kteří s ní přišli, ani pláčí, pohnul se v duchu a zachvěl se', 'J 11:34': 'a řekl: „Kde jste jej položili?“ Řkou jemu: „Pojd a viz.“', 'J 11:35': 'I zaslzel Ježíš,', 'J 11:36': 'Židé tedy řekli: „Hle, kterak jej miloval.“', 'J 11:37': 'Někteří však z nich pravili: „Nemohl-liž ten, jenž otevřel oči slepého (od narození) učiniti, aby byl tento neumřel?“', 'J 11:38': 'Tedy Ježíš pohnuv se opět sám v sobě, přišel ke hrobu. Byla to jeskyně a kámen ležel na ní.', 'J 11:39': 'Ježíš řekl: „Odstraňte kámen.“ Řekla mu Marta, sestra zemřelého: „Pane, již zapáchá, neboť čtyři dni jest v hrobě.“', 'J 11:40': 'Dí jí Ježíš: „Neřekl jsem tobě, že budeš-li věřiti, uzříš slávu Boží?“', 'J 11:41': 'Odstranili tedy kámen, Ježíš pak pozdvihl oči vzhůru a řekl: „Otče děkuji tobě, že jsi mne vyslyšel.', 'J 11:42': 'Já jsem věděl, že mne vždycky slyšíš, avšak pro zástup, který kolem stojí, jsem to řekl, aby uvěřili, že ty jsi mne poslal.“', 'J 11:43': 'To pověděv zvolal hlasem velikým: „Lazare, pojď ven.“', 'J 11:44': 'I vyšel (hned) ten, jenž byl umřel, svázán jsa obvazky na rukou i na nohou, a tvář jeho obvázána byla šátkem, Ježíš řekl jim: „Rozvažte ho, a nechte, ať odejde.“', 'J 11:45': 'Tu mnozí ze židů, kteří přišli k Marii (a Martě) spatřivše, co učinil (Ježíš), uvěřili v něho.', 'J 11:46': 'Někteří však z nich odešli k fariseům a pověděli jim, co Ježíš učinil.', 'J 11:47': 'Tu velekněží a fariseové shromáždili veleradu a řekli: „Co uděláme, protože tento člověk činí mnoho divů?', 'J 11:48': 'Necháme-li ho tak, všichni uvěří v něho; i přijdou Římané a vezmou naše místo i národ.“', 'J 11:49': 'Jeden pak z nich, jménem Kaifáš, jsa nejvyšším knězem toho roku, řekl jim: „Vy nic nevíte,', 'J 11:50': 'ani na to nemyslíte, že jest vám prospěšno, aby jeden člověk zemřel za lid, a ne aby celý národ zahynul.“', 'J 11:51': 'To však neřekl sám ze sebe, nýbrž jsa toho roku nejvyšším knězem prorokoval, že Ježíš měl umříti za národ,', 'J 11:52': 'a nejen za národ, nýbrž aby shromáždil v jedno také ty dítky Boží, které byly rozptýleny.', 'J 11:53': 'Od toho dne tedy se uradili, aby jej usmrtili.', 'J 11:54': 'Proto Ježíš nechodil již zjevně mezi židy, nýbrž odešel (odtamtud) do krajiny poblízku pustiny, do města, které slove Efrem, a tam se zdržoval s učeníky svými.', 'J 11:55': 'Byly pak blízko velikonoce židovské, a mnozí odešli z kraje do Jerusalema před velikonocemi, aby se očistili.', 'J 11:56': 'I hledali Ježíše a stojíce ve chrámě pravili vespolek: „Co se vám zdá? Že nepřijde na slavnost?“ Velekněží totiž a fariseové vydali rozkaz, aby zví-li kdo, kde jest, oznámil to, by ho jali.', 'J 12:1': 'Ježíš tedy šest dní před velikonocemi přišel do Betanie, kde byl Lazar, ten, jenž zemřel, a jehož Ježíš vzkřísil.', 'J 12:2': 'I připravili mu tam hostinu, a Marta posluhovala, Lazar pak byl jedním z těch, kteří s ním byli za stolem.', 'J 12:3': 'Tu Maria vzavši libru masti drahé z nardu pravého, pomazala Ježíšovi nohy a utřela nohy jeho svými vlasy; a dům naplnil se vůní té masti.', 'J 12:4': 'I řekl jeden z učeníků jeho, Jidáš Iškariotský, který hodlal jej zraditi:', 'J 12:5': '„Proč se neprodala tato mast za tři sta denárův, a nedalo se chudým?“', 'J 12:6': 'To pak řekl, ne že měl péči o chudé, nýtrž že byl zloděj a maje měšec, nosil to, co se vkládalo.', 'J 12:7': 'Ježíš tedy řekl: „Nech ji, aby to uchovala ke dni pohřbu mého.', 'J 12:8': 'Vždyť chudé máte vždycky s sebou, mne však vždycky nemáte.“', 'J 12:9': 'Tu dověděl se četný zástup židů, že tam Jest, i přišli nejen k vůli němu, nýbrž aby také Lazara uviděli, kterého vzkřísil z mrtvých.“', 'J 12:10': 'Velekněží však uradili se, aby i Lazara usmrtili,', 'J 12:11': 'neboť mnoho židův odcházelo pro něho a věřili v Ježíše.', 'J 12:12': 'Druhého dne zástup četný, který přišel na slavnost, uslyšev, že Ježíš jde do Jerusalema,', 'J 12:13': 'nabral ratolestí palmových a vyšli naproti němu a volali: „Hosanna, požehnaný, jenž se béře ve jménu Páně, král israelský.“', 'J 12:14': 'Ježíš totiž naleznuv oslátko, vsedl na ně, jakož jest psáno:', 'J 12:15': '„Neboj se, dcero siónská; aj král tvůj se béře, sedě na oslátku.“', 'J 12:16': 'Tomu nerozuměli zprvu učeníci jeho, ale když Ježíš byl oslaven, tu rozpomenuli se, že to bylo o něm psáno, a že to učinili jemu.', 'J 12:17': 'Tedy vydával o něm svědectví zástup, který byl s ním, když Lazara povolal z hrobu a ho z mrtvých vzkřísil.', 'J 12:18': 'Proto také naproti vyšel mu zástup, neboť slyšeli, že ten div učinil.', 'J 12:19': 'Tu řekli fariseové mezi sebou: „Vidíte, že nic neprospíváme? Hle, celý svět odešel za ním.“', 'J 12:20': 'Byli pak někteří pohané mezi těmi, kteří přišli, aby se klaněli o slavnosti.', 'J 12:21': 'Ti přistoupili k Filipovi, který pocházel z Betsaidy galilejské, a žádali ho řkouce: „Pane, přejeme si viděti Ježíše.“', 'J 12:22': 'Filip šel a řekl to Ondřejovi, Ondřej zas a Filip pověděli to Ježíšovi.', 'J 12:23': 'Ježíš pak odpověděl jim: „Přišla hodina, aby oslaven byl Syn člověka.', 'J 12:24': 'Vpravdě, vpravdě pravím vám: Nezemře-li zrno pšeničné padši do země,', 'J 12:25': 'zůstává samotno; zemře-li však, přináší mnoho užitku. Kdo miluje život svůj, ztratí jej, a kdo nenávidí život svůj na tomto světě, k životu věčnému zachová jej.', 'J 12:26': 'Slouží-li mi kdo, následuj mne, a kde jsem já, tam bude i služebník můj. Bude-li mi kdo sloužiti, poctí jej Otec můj.', 'J 12:27': 'Nyní duše má zkormoucena jest, a co dím? ,Otče, vysvobod mne z té hodiny.‘ Avšak proto jsem přišel na tu hodinu.', 'J 12:28': 'Otče, oslav jméno své.“ I přišel hlas s nebe: „Oslavil jsem a ještě oslavím,“', 'J 12:29': 'A lid, který tu stál a to slyšel, pravil, že zahřmělo, a jiní pravili: „Anděl mluvil k němu.“', 'J 12:30': 'Ježíš odpověděl: „Ne pro mne přišel ten hlas, nýbrž pro vás.', 'J 12:31': 'Nyní jest soud nad světem tímto, nyní bude kníže toho světa ven vyvržen,', 'J 12:32': 'a já, budu-li povýšen od země, potáhnu všecko k sobě.“', 'J 12:33': 'To pak pravil naznačuje, jakou smrtí měl zemříti.', 'J 12:34': 'Zástup odpověděl jemu: „My jsme slyšeli ze zákona, že Kristus zůstává na věky; i kterak ty pravíš: ,Musí povýšen býti Syn člověka?‘ Kdo jest tento Syn člověka?“', 'J 12:35': 'Ježíš tedy řekl jim: „Ještě krátký čas jest světlo mezi vámi. Choďte, pokud máte světlo, aby vás nezachvátila tma; a kdo chodí ve tmě, neví, kam jde.', 'J 12:36': 'Dokud máte světlo, věřte ve světlo, abyste byli účastni světla.“ To pověděl Ježíš a odešed skryl se před nimi.', 'J 12:37': 'Ačkoli však tolik zázrakův učinil před nimi, nevěřili v něho,', 'J 12:38': 'aby se naplnilo slovo proroka Isaiáše, které pověděl: „Pane, kdo uvěřil kázání našemu? A komu bylo zjeveno rámě Hospodinovo?“', 'J 12:39': 'Proto nemohli uvěřiti, poněvadž Isaiáš opět řekl:', 'J 12:40': '„Zaslepil oči jejich a zatvrdil srdce jejich, aby očima neviděli a srdcem nesrozuměli a se neobrátili, a já jich neuzdravil.“', 'J 12:41': 'To řekl Isaiáš, když viděl slávu jeho a mluvil o něm.', 'J 12:42': 'Však přece i z náčelniků mnozí uvěřili v něho, ale pro fariseje nevyznávali toho, aby nebyli vyobcováni,', 'J 12:43': 'neboť milovali více chválu od lidí, nežli chválu od Boha.', 'J 12:44': 'Ježíš pak zvolal: „Kdo věří ve mne, nevěří ve mne, nýbrž v toho, který mě poslal;', 'J 12:45': 'a kdo vidí mne, vidí toho, který mě poslal.', 'J 12:46': 'Já jako světlo přišel jsem na svět, aby žádný, kdo ve mne věří, nezůstával ve tmě.', 'J 12:47': 'A uslyší-li kdo slova má a nezachová-li jich, toho já nesoudím, neboť jsem nepřišel, abych soudil svět, nýbrž abych spasil svět.', 'J 12:48': 'Kdo mnou pohrdá a nepřijímá slov mých, (ten) má svého soudce: To slovo, které jsem mluvil, to jej odsoudí v den poslední,', 'J 12:49': 'neboť já jsem nemluvil sám ze sebe, nýbrž Otec, jenž mě poslal, ten mi přikázal, co mám říkati a co mluviti.', 'J 12:50': 'A já vím, že přikázání jeho jest život věčný. Co tedy já mluvím, mluvím tak, jak mi pověděl Otec.“', 'J 13:1': 'Před slavností velikonoční Ježíš věda, že přišla hodina jeho aby z toho světa odešel k Otci, měv v lásce (vždy) svoje (kteří byli) ve světě, projevil jim svou lásku měrou nejvyšší.', 'J 13:2': 'Když totiž večeře nastala a ďábel již vnukl v srdce, aby jej zradil Jidáš, syn Šimona iškariotského,', 'J 13:3': '(Ježíš) jsa vědom si toho, že Otec dal mu v ruce všecko, a že vyšel od Boha a jde k Bohu,', 'J 13:4': 'vstal od večeře a odložil roucha svá a vzav šat lněný přepásal se.', 'J 13:5': 'Potom nalil vody do umyvadla a počal umývati učeníkům nohy a utírati je šatem, kterým byl přepásán.', 'J 13:6': 'Přišel tedy k Šimonu Petrovi. I řekl mu Petr: „Pane, ty mně myješ nohy?“', 'J 13:7': 'Ježíš odpověděl a řekl jemu: „Co já činím, ty nevíš nyní, ale zvíš potom.“', 'J 13:8': 'Dí mu Petr: „Nebudeš mně mýti nohou navěky.“ Ježíš mu odpověděl: „Neumyji-li tebe, nebudeš míti dílu se mnou.“', 'J 13:9': 'Dí jemu Šimon Petr: „Pane, netoliko nohy mé, nýbrž i ruce a hlavu.“', 'J 13:10': 'Dí mu Ježíš: „Kdo se vykoupal, nepotřebuje leč jen nohy si umýti, ale jest čist celý; i vy jste čisti, ale ne všichni.“', 'J 13:11': 'Věděl totiž, kdo jest ten, jenž ho zradí. Proto řekl: „Nejste čisti všichni.“', 'J 13:12': 'Když jim tedy nohy umyl a své roucho vzal a se opět posadil, řekl jim: „Víte-li, co jsem vám učinil?', 'J 13:13': 'Vy mě nazýváte Mistrem a Pánem; a dobře pravíte; jsemť zajisté.', 'J 13:14': 'Jestliže tedy já, Pán a Mistr váš, umyl jsem vám nohy, i vy máte jeden druhému nohy umývati.', 'J 13:15': 'Příklad zajisté dal jsem vám, abyste i vy činili tak, jako jsem já učinil vám.', 'J 13:16': 'Vpravdě, vpravdě pravím vám: Není služebník větší nad pána svého, ani posel větší nad toho, který jej poslal.', 'J 13:17': 'To li víte, jste blahoslaveni, jestli to budete činiti.', 'J 13:18': 'Nepravím to o vás všech: já vím, které jsem si vyvolil, avšak aby se naplnilo Písmo: ,Kdo jí se mnou chléb, pozdvihne proti mně patu svou.‘', 'J 13:19': 'již nyní pravím (to) vám, prve než se stane, abyste, když se stane, uvěřili, že já to jsem.“', 'J 13:20': 'Vpravdě, vpravdě pravím vám: Kdo přijímá toho, koho-li pošlu, mne přijímá; kdo však mne přijímá, přijímá toho, jenž mě poslal.', 'J 13:21': 'To pověděv Ježíš zkormoutil se v duchu a osvědčil a řekl: „Vpravdě, vpravdě pravím vám: Jeden z vás mne zradí.“', 'J 13:22': 'Tedy pohlíželi učeníci na sebe vespolek, jsouce na rozpacích, o kom to praví.', 'J 13:23': 'Stoloval pak jeden z učeníků jeho na lůně Ježíšově, ten, jehož Ježíš miloval.', 'J 13:24': 'Tomu pokynul Šimon Petr a řekl jemu: „Pověz, kdo jest (ten), o němž to praví.“', 'J 13:25': 'On tedy spočinul na prsou Ježíšových a řekl jemu: „Pane, kdo jest?“', 'J 13:26': 'Ježíš odpověděl: „Ten jest, komu já namočenou skývu podám.“ A namočiv skývu podal Jidášovi, (synu) Šimona iškariotského.', 'J 13:27': 'A po té skývě vešel do něho ďábel. I řekl mu Ježíš: „Co činíš, učiň rychle.“', 'J 13:28': 'Toho však nikdo ze stolujících nevěděl, k čemu to řekl jemu.', 'J 13:29': 'Poněvadž totiž Jidáš měl měšec, domnívali se někteří, že mu Ježíš řekl: „Nakup, čeho nám jest potřebí ke dni svátečnímu,“ aneb aby dal něco chudým.', 'J 13:30': 'On tedy vzav skývu vyšel ihned. Byla pak noc.', 'J 13:31': 'Když tedy odešel, Ježíš pravil: „Nyní jest oslaven Syn člověka a Bůh oslaven jest v něm.', 'J 13:32': 'Je-li Bůh oslaven v něm, oslaví jej i Bůh sám v sobě: ano hned jej oslaví.', 'J 13:33': 'Dítky, ještě maličko jsem s vámi. Budete mne hledati a, jakož jsem řekl židům: ,Kam já jdu, vy nemůžete přijíti‘, tak pravím nyní i vám.', 'J 13:34': 'Přikázání nové dávám vám, abyste se milovali vespolek; jako jsem já miloval vás, abyste se i vy milovali vespolek.', 'J 13:35': 'Po tom poznají všichni, že jste učeníci moji, budete-li míti lásku jedni k druhým.“', 'J 13:36': 'Řekl mu Šimon Petr: „Pane, kam jdeš?“ Ježíš odpověděl: „Kam já jdu, nemůžeš nyní za mnou jíti, půjdeš však později.“', 'J 13:37': 'Dí jemu Petr: „Pane, proč nemohu nyní za tebou jíti? Život svůj dám za tebe.“', 'J 13:38': 'Ježíš odpověděl: „Život svůj dáš za mne? Vpravdě, vpravdě pravím tobě: nezazpívá kohout, dokavad mne nezapřeš třikráte.“', 'J 14:1': '„Nermutiž se srdce vaše. Věříte v Boha, i ve mne věřte.', 'J 14:2': 'V domě Otce mého jest příbytků mnoho; kdyby ne, byl bych vám to řekl, neboť jdu, abych vám připravil místo.', 'J 14:3': 'A jestli odejdu a připravím vám místo, přijdu zase a vezmu vás k sobě, abyste i vy byli, kde jsem já.', 'J 14:4': 'kam já jdu víte, i cestu znáte.“', 'J 14:5': 'Řekl mu Tomáš: „Pane, nevíme, kam jdeš: i kterak můžeme znáti cestu?“', 'J 14:6': 'Ježíš řekl jemu: „Já jsem cesta a pravda a život; nikdo nepřichází k Otci leč jen skrze mne.', 'J 14:7': 'Kdybyste byli poznali mne, byli byste poznali i Otce mého; a od této chvíle poznáváte ho, ba viděli jste jej.“', 'J 14:8': 'Dí jemu Filip: „Pane, ukaž nám Otce, a dostačí nám.“', 'J 14:9': 'Ježíš řekl jemu: „Tak dlouhý čas jsem s vámi, a nepoznali jste mne, Filipe? Kdo vidí mne, vidí i Otce. Kterak ty pravíš: ,Ukaž nám Otce?‘', 'J 14:10': 'Nevěříš, že já v Otci a Otec ve mně jest? Slova, která já mluvím vám, nemluvím sám od sebe, ale Otec, který zůstává ve mně, činí ty skutky.', 'J 14:11': 'Věřte mi, že já v Otci a Otec ve mně jest.', 'J 14:12': 'Ne-li, pro skutky samy věřte. Vpravdě, vpravdě pravím vám: Kdo věří ve mne, bude i on činiti skutky, které já činím, ano větší nad ty bude činiti, neboť já jdu k Otci,', 'J 14:13': 'a začkoli budete prositi (Otce) ve jménu mém, učiním to, aby oslaven byl Otec v Synu.', 'J 14:14': 'A budete-li zač prositi ve jménu mém, učiním to.“', 'J 14:15': '„Milujete-li mě, přikázání má zachovávejte.', 'J 14:16': 'A já budu prositi Otce a jiného Utěšitele dá vám, aby s vámi zůstával na věky,', 'J 14:17': 'Ducha pravdy; jeho svět nemůže přijmouti, poněvadž ho nevidí ani ho nezná; vy však jej znáte; neboť ve vás zůstává a ve vás bude.“', 'J 14:18': 'Nenechám vás sirotků, přijdu zase k vám.', 'J 14:19': 'Ještě maličko, a svět již mne neuzří; vy však mě uzříte, neboť já jsem živ, i vy živi budete.', 'J 14:20': 'V ten den vy poznáte, že já jsem v Otci svém a vy ve mně a já ve vás.', 'J 14:21': 'Kdo má přikázání moje a je zachovává, ten mě miluje. Kdo však miluje mne, bude milován od Otce mého, i já budu jej milovati a zjevím se mu.“', 'J 14:22': 'Řekl mu Juda, nikoliv onen iškariotský: „Pane, co se to stalo, že se hodláš zjeviti nám, a ne světu?“', 'J 14:23': 'Ježíš mu odpověděl: „Miluje-li kdo mne, slovo mé zachovávati bude, a Otec můj bude ho milovati, i přijdeme k němu a příbytek u něho si učiníme.', 'J 14:24': 'Kdo mě nemiluje, slov mých nezachovává, a (přece) slovo, které slyšíte, není moje, nýbrž Otce, který mě poslal.“', 'J 14:25': '„Toto mluvil jsem vám u vás zůstávaje,', 'J 14:26': 'Utěšitel pak, Duch svatý, kteréhož Otec pošle ve jménu mém, ten vás naučí všem věcem a připomene vám všecko, co jsem mluvil vám.', 'J 14:27': 'Pokoj svůj zůstavuji vám, pokoj svůj dávám vám; ne jako svět dává, já vám dávám. Nermutiž se srdce vaše, aniž se strachuj.', 'J 14:28': 'Slyšeli jste, že já jsem vám řekl: Jdu a přijdu (zase) k vám. Kdybyste mě milovali, radovali byste se, že jdu k Otci, neboť Otec větší jest mne.', 'J 14:29': 'A nyní pověděl jsem vám to, prve než by se stalo, abyste, když se stane, uvěřili.', 'J 14:30': 'Již nebudu mnoho mluviti s vámi, neboť přichází kníže tohoto světa, a na mně nemá ničeho,', 'J 14:31': 'avšak aby svět poznal, že miluji Otce a tak činím, jak mi Otec přikázal. Vstaňte, pojďme.“', 'J 15:1': '„Já jsem vinný kmen pravý a Otec můj jest vinař.', 'J 15:2': 'Každou ratolest ve mně, která nenese ovoce, odejme, a každou, která nese ovoce, očistí, aby nesla více ovoce.', 'J 15:3': 'Vy jste již čisti tím slovem, které jsem vám mluvil.', 'J 15:4': 'Zůstaňte ve mně, a já ve vás. Jako ratolest nemůže nésti ovoce sama od sebe, nezůstane-li ve kmeni, tak ani vy, nezůstanete-li ve mně.', 'J 15:5': 'Já jsem vinný kmen, vy (jste) ratolesti; kdo zůstává ve mně a já v něm, ten přináší ovoce mnoho, neboť beze mne nemůže činiti nic.', 'J 15:6': 'Jestliže kdo ve mně nezůstane, vyvržen bude ven jako ratotest; i uschne a seberou ji a vrhnou na oheň, a bude hořeti.', 'J 15:7': 'Zůstanete-li ve mně a slova má zůstanou-li ve vás: cokoli budete chtíti, proste, a stane se vám.', 'J 15:8': 'V tom jest oslaven Otec můj, abyste přinášeli mnoho užitku a stali se (dokonalými) učeníky mými.', 'J 15:9': 'Jako mne miloval Otec, i já jsem miloval vás. Zůstaňte v lásce mé.', 'J 15:10': 'Budete-li zachovávati přikázání má, zůstanete v lásce mé, jakož i já jsem zachoval přikázání Otce svého a zůstávám v lásce jeho.', 'J 15:11': 'Toto mluvil jsem vám, aby radost má byla ve vás a aby radost vaše se naplnila.“', 'J 15:12': '„Toto jest přikázání mé, abyste se milovali vespolek, jako jsem (já) miloval vás.', 'J 15:13': 'Větší lásky nemá nikdo nad tu, aby kdo položil život svůj za své přátele.', 'J 15:14': 'Vy jste přáteli mými, činíte-li, co já přikazuji vám.', 'J 15:15': 'Již více nenazývám vás služebníky, neboť služebník neví, co činí pán jeho, ale nazval jsem vás přáteli, neboť jsem vám oznámil všecko, co jsem slyšel od Otce svého.', 'J 15:16': 'Ne vy jste mne vyvolili, nýbrž já jsem vyvolil vás a ustanovil jsem vás (k tomu), abyste šli a přinášeli užitek, a užitek váš (aby) zůstával, by začkoli byste poprosili Otce ve jménu mém, dal vám.', 'J 15:17': 'Toto přikazuji vám, abyste se milovali vespolek.', 'J 15:18': 'Jestliže svět vás nenávidí, vězte, že mne nenáviděl prve nežli vás.', 'J 15:19': 'Kdybyste byli ze světa, svět by miloval své vlastnictví; poněvadž však ze světa nejste, nýbrž já jsem vás vyvolil ze světa, proto vás svět nenávidí.', 'J 15:20': 'Pamatujte na to slovo, které jsem já řekl vám: ,Není služebník větší nežli pán jeho.‘ Jestli mne pronásledovali, i vás budou pronásledovati, jestli mé slovo zachovali, i vaše budou zachovávati.', 'J 15:21': 'Ale toto všecko učiní vám pro jméno mé, poněvadž neznají toho, jenž mě poslal.', 'J 15:22': 'Kdybych byl nepřišel a jim nemluvil, hříchu by neměli; nyní však nemají výmluvy ze hříchu svého.', 'J 15:23': 'Kdo nenávidí mne, nenávidí i Otce mého.', 'J 15:24': 'Kdybych byl nečinil mezi nimi skutků, kterých nikdo jiný nečinil, hříchu by neměli; avšak (oni je) i viděli, a (přece) nenáviděli jak mne, tak Otce mého.', 'J 15:25': 'Ale (to se dělo a děje), aby se naplnilo slovo, které jest napsáno v zákoně jejich: ,Nenáviděli mě bez příčiny‘.', 'J 15:26': 'Když pak přijde Utěšitel, kterého já pošlu vám od Otce, Duch pravdy, jenž vychází od Otce, ten bude svědčiti o mně;', 'J 15:27': 'avšak i vy budete svědčiti, neboť jste se mnou od počátku“.', 'J 16:1': 'Toto mluvil jsem vám, abyste se nepohoršili.', 'J 16:2': 'Z náboženské obce své vyloučí vás, ano přichází hodina, že každý, kdo vás zabije, bude se domnívati, že tím Bohu slouží.', 'J 16:3': 'A to vám učiní, poněvadž nepoznali Otce ani mne.', 'J 16:4': 'Ale tyto věci mluvil jsem vám, abyste, když přijde hodina jejich, rozpomenuli se, že jsem vám to pověděl.', 'J 16:5': 'S počátku jsem vám těch věci neřekl, neboť jsem byl s vámi.“ (5b) „Nyní však jdu k tomu, jenž mě poslal, a nikdo z vás neptá se mě: ,Kam jdeš?‘', 'J 16:6': 'Ale že jsem vám ty věci mluvil, zármutek naplnil srdce vaše.', 'J 16:7': 'Ale já pravdu pravím vám: Jest vám užitečno, abych já odešel, neboť, neodejdu-li, Utěšitel nepřijde k vám; odejdu-li, pošlu ho k vám,', 'J 16:8': 'A on přijda, usvědčí svět z hříchu a ze spravedlnosti a ze soudu;', 'J 16:9': 'z hříchu, že nevěří ve mne;', 'J 16:10': 'ze spravedlnosti, že jdu k Otci, a již neuzříte mne,', 'J 16:11': 'ze soudu pak, že kníže tohoto světa již jest odsouzen.', 'J 16:12': 'Ještě mnoho mám mluviti vám, ale nemůžete nyní snésti.', 'J 16:13': 'Když však přijde onen Duch pravdy, naučí vás všeliké pravdě, neboť nebude mluviti sám od sebe, nýbrž co uslyší, bude mluviti a příští věci zvěstuje vám.', 'J 16:14': 'On mě oslaví, neboť z mého vezme a zvěstuje vám.', 'J 16:15': 'Všecko, cokoli má Otec, mé jest; proto jsem řekl: z mého vezme a zvěstuje vám.“', 'J 16:16': '„Maličko, a již neuzříte mne, a opět maličko, a uzříte mě, poněvadž jdu k Otci.“', 'J 16:17': 'I řekli někteří z učeníků jeho k sobě vespolek: „Co jest to, co nám praví: ,Maličko, a neuzříte mne, a opět maličko, a uzříte mě‘ a ,poněvadž jdu k Otci?‘“', 'J 16:18': 'Pravili tedy: „Co jest to, co dí: ,Maličko?‘ Nevíme, co praví.“', 'J 16:19': 'I poznal Ježíš, že se ho chtěli tázati, a řekl jim: „O tom se tážete mezi sebou, že jsem řekl: ,Maličko, a neuzříte mne, a opět maličko, a uzříte mě?‘', 'J 16:20': 'Vpravdě, vpravdě pravím vám: Vy budete kvíliti a plakati, ale svět se bude radovati; vy se budete rmoutiti, ale zármutek váš obrátí se v radost.', 'J 16:21': 'Žena, když rodí, má zármutek, neboť přišla hodina její; když však porodila dítko, již nepamatuje na bolest pro radost, že se narodil člověk na svět.', 'J 16:22': 'Tak i vy máte nyní zármutek, avšak opět vás uzřím, a radovati se bude srdce vaše, a radosti vaší nikdo neodejme od vás.', 'J 16:23': 'A v ten den nebudete se mě tázati po ničem. Vpravdě, vpravdě pravím vám: Budete-li zač prositi Otce ve jménu mém, dá vám.', 'J 16:24': 'Až dosavad jste neprosili za nic ve jménu mém; proste, a vezmete, aby radost vaše byla úplná.“', 'J 16:25': '„Toto jsem vám mluvil v podobenstvích; přichází hodina, kdy nebudu již mluviti vám v podobenstvích, nýbrž zjevně budu vám zvěstovati o Otci.', 'J 16:26': 'V ten den budete prositi ve jménu mém; a nepravím vám, že já budu prositi Otce za vás,', 'J 16:27': 'neboť Otec sám miluje vás, protože vy jste milovali mne a uvěřili jste, že jsem já vyšel od Boha.', 'J 16:28': 'Vyšel jsem od Otce a přišel jsem na svět; opět opouštím svět a jdu k Otci.“', 'J 16:29': 'Řkou jemu učeníci jeho: „Hle, nyní mluvíš zjevně a žádného podobenství nepravíš;', 'J 16:30': 'nyní víme, že znáš všecko a nemáš zapotřebí, aby se tě kdo tázal; proto věříme, že jsi od Boha vyšel.“', 'J 16:31': 'Ježíš jim odpověděl: „Nyní věříte?', 'J 16:32': 'Hle, nyní přichází hodina a již přišla, že se rozprchnete jedenkaždý do svého a mě samotna necháte; ale nejsem sám, neboť Otec jest se mnou.', 'J 16:33': 'Tyto věci jsem vám mluvil, abyste měli ve mně pokoj. Na světě budete míti soužení, avšak důvěřujte, já jsem přemohl svět.“', 'J 17:1': 'Tyto věci promluvil Ježíš a pozdvih očí k nebi řekl: „Otče, přišla hodina; oslav Syna svého, aby Syn tvůj oslavil tebe,', 'J 17:2': 'ježto jsi mu dal moc nade vším lidstvem, aby dal život věčný všem, které jsi dal jemu.', 'J 17:3': 'To pak jest život věčný, aby poznali tebe, jediného pravého Boha, a toho, jehož jsi poslal, Ježíše Krista.', 'J 17:4': 'Já jsem tě oslavil na zemi, dokonav dílo, které jsi mi dal, abych je učinil.', 'J 17:5': 'A nyní oslav mě ty, Otče, u sebe slávou, kterou jsem měl u tebe, prve nežli svět byl.“', 'J 17:6': '„Oznámil jsem jméno tvé lidem, které jsi mi dal ze světa. Tvoji byli, a mně jsi je dal, a slovo tvé zachovali.', 'J 17:7': 'Nyní poznali, že všecko, co jsi mi dal, jest od tebe,', 'J 17:8': 'neboť slova, která jsi mi dal, dal jsem jim, a oni (je) přijali a poznali právě, že jsem vyšel od tebe a uvěřili, že ty jsi mě poslal.“', 'J 17:9': 'Já za ně prosím. Neprosím to za svět, nýbrž za ty, které jsi mi dal, neboť tvoji jsou.', 'J 17:10': 'A všecko, co jest mé, jest tvoje, a co jest tvé, jest moje, a jsem v nich oslaven.', 'J 17:11': 'A již nejsem ve světě, ale oni jsou ve světě, a já jdu k tobě. Otče svatý, zachovej je ve svém jménu, které jsi mi dal, aby byli jedno, jakož i my.', 'J 17:12': 'Když jsem byl s nimi, já jsem je zachovával ve jménu tvém; ochránil jsem ty, které jsi mi dal, a nikdo z nich nezahynul, leč jen ten člověk záhuby hodný, aby se naplnilo Písmo.', 'J 17:13': 'Nyní však jdu k tobě a toto mluvím ve světě, aby měli radost moji v sobě úplnou.', 'J 17:14': 'Já jsem jim dal slovo tvé a svět pojal nenávist proti nim, poněvadž nejsou ze světa, jakož ani já ze světa nejsem.', 'J 17:15': 'Neprosím, abys je vzal ze světa, nýbrž abys je ochránil od zlého.', 'J 17:16': 'Ze světa nejsou, jakož ani já nejsem ze světa.', 'J 17:17': 'Posvěť je vpravdě; slovo tvé jest pravda.', 'J 17:18': 'Jako jsi ty mne poslal na svět, i já jsem je poslal na svět.', 'J 17:19': 'A já posvěcuji sebe sama za ně, aby i oni posvěceni byli v pravdě.“', 'J 17:20': '„Neprosím pak toliko za ně, nýbrž i za ty, kteří skrze slovo jejich uvěří ve mne,', 'J 17:21': 'aby všichni byli jedno jako ty, Otče, ve mně a já v tobě, aby i oni v nás jedno byli, by svět uvěřil, že jsi ty mě poslal.', 'J 17:22': 'A já jsem jim dal slávu, kterou jsi mi dal, aby byli jedno, jakož i my jedno jsme:', 'J 17:23': 'já v nich a ty ve mně, aby byli v jednotě dokonalé, by svět poznal, že jsi ty mě poslal a že jsi je miloval, jako jsi miloval mne.', 'J 17:24': 'Otče, chci, aby, kde jsem já, byli se mnou i ti, které jsi mi dal, by viděli slávu mou, kterou jsi mi dal, neboť jsi mě miloval před stvořením světa.', 'J 17:25': 'Otče spravedlivý, svět tě nepoznal, ale já jsem tě poznal; i tito poznali, že ty jsi mě poslal.', 'J 17:26': 'A v známost uvedl jsem jim jméno tvé a v známost uvedu, aby ta láska, kterou jsi mě miloval, byla v nich i já v nich.“', 'J 18:1': 'To pověděv Ježíš vyšel s učeníky svými za potok Cedron kde byla zahrada, do které vešel on i učeníci jeho.', 'J 18:2': 'Věděl však o tom místě i Jidáš, kíerý ho zrazoval, neboť Ježíš scházel se tam často s učeníky svými.', 'J 18:3': 'Jidáš tedy pojav četu (vojáků) a služebníky od velekněží a fariseů, přišel tam se svítilnami a pochodněmi a zbrani.', 'J 18:4': 'Ježíš pak věda všecko, co na něj mělo přijíti, vyšel (jim vstříc) a řekl jim: „Koho hledáte?“', 'J 18:5': 'Odpověděli jemu: ,Ježíše Nazaretského‘. Řekl jim Ježíš: „Já jsem to“. Stál pak s nimi též Jidáš, který ho zrazoval.', 'J 18:6': 'Jak jim tedy řekl: „Já jsem to“, ustoupili zpět a padli na zem.', 'J 18:7': 'I otázal se jich opět: „Koho hledáte?“ Oni pak řekli: „Ježíše Nazaretského.“', 'J 18:8': 'Ježíš odpověděl: „Řekl jsem vám, že já jsem to. Hledáte-li tedy mne, nechte těchto, ať odejdou.“', 'J 18:9': 'Aby se naplnilo slovo, které řekl: „Neztratil jsem nikoho z těch, které jsi mi dal.“', 'J 18:10': 'Tu Šimon Petr maje meč, vytasil jej a udeřil služebníka veleknězova a uťal mu pravé ucho. Bylo pak jméno služebníka toho Malchus.', 'J 18:11': 'I řekl Ježíš Petrovi: „Schovej meč svůj do pochvy. Nemám-liž píti kalich, který mi dal Otec?“', 'J 18:12': 'Tu četa a tisícník a služebníci židovští jali Ježíše a svázali ho.', 'J 18:13': 'I přivedli ho nejprve k Annášovi, neboť byl tchánem Kaifáše, kterýž byl nejvyšším knězem toho roku.', 'J 18:14': 'Byl to (onen) Kaifáš, který dal židům radu, že jest užitečno, aby jeden člověk zemřel za lid.', 'J 18:15': 'Šel pak za Ježíšem Šimon Petr a jiný učeník. Tento učeník byl znám nejvyššímu knězi a vešel s Ježíšem do dvora nejvyššího kněze,', 'J 18:16': 'ale Petr stál u dveří venku. I vyšel učeník druhý, jenž byl znám nejvyššímu knězi, a promluviv s vrátnou, uvedl (tam) Petra.', 'J 18:17': 'Tu děvečka vrátná pravila k Petrovi: „Nejsi také ty z učeníků toho člověka?“ On řekl: „Nejsem“.', 'J 18:18': 'Stáli pak tam služebníci a sluhové u ohně, poněvadž byla zima, a ohřívali se; byl však s nimi také Petr stoje a ohřívaje se.', 'J 18:19': 'Velekněz tedy otázal se Ježíše o jeho učenících a o jeho učení.', 'J 18:20': 'Ježíš mu odpověděl: „já jsem mluvil světu zjevně; já jsem učil vždy v synagoze a ve chrámě, kde všichni židé se scházejí, a tajně jsem nemluvil nic.', 'J 18:21': 'Proč se mne ptáš? Zeptej se těch, kteří slyšeli, co jsem mluvil; hle, ti vědí, co jsem já mluvil.“', 'J 18:22': 'Když však to pověděl, jeden ze služebníků, stoje tu, dal Ježíšovi políček řka: „Tak-li odpovídáš nejvyššímu knězi?“', 'J 18:23': 'Ježíš mu odpověděl: „Mluvil-li jsem zle, vydej svědectví o zlém; jestli však dobře, proč mě tepeš?“', 'J 18:24': 'I poslal jej Annáš svázaného k nejvyššímu knězi Kaifášovi.', 'J 18:25': 'Stál pak Šimon Petr a ohříval se. I řekli jemu: „Nejsi také z učeníků jeho?“ On zapřel a řekl: „Nejsem.“', 'J 18:26': 'Dí mu jeden ze služebníků nejvyššího kněze, příbuzný toho, jemuž Petr uťal ucho: „Zdali jsem tě já neviděl s ním v zahradě?“', 'J 18:27': 'Tu zapřel Petr opět a hned kohout zazpíval.', 'J 18:28': 'I přivedli Ježíše od Kaifáše do soudní síně. Bylo ráno; a oni nevešli do soudního dvora, aby se neposkvrnili, nýbrž aby mohli jísti z velikonočních obětí.', 'J 18:29': 'Tedy Pilát vyšel k nim ven a řekl: „Kterou žalobu vedete proti člověku tomuto?“', 'J 18:30': 'Odpověděli mu: „Kdyby tento nebyl zločinec, nevydali bychom to tobě“.', 'J 18:31': 'I řekl jim Pilát: „Vezměte ho vy a podle zákona svého suďte jej.„ Tu řekli mu židé: „Nám nepřísluší zabíti nikoho.“', 'J 18:32': 'Aby se naplnilo slovo Ježíšovo, které byl pověděl naznačuje jakou smrtí má umříti.', 'J 18:33': 'Pilát tedy vešel opět do soudní síně a povolal (k sobě) Ježíše a řekl jemu: „Ty jsi král židovský?“', 'J 18:34': 'Ježíš odpověděl: „Sám-li od sebe to pravíš, či-li jiní pověděli ti o mně?“', 'J 18:35': 'Pilát odpověděl: „Zdaliž jsem já žid? Národ tvůj a velekněží vydali mi tebe. Co jsi učinil?“', 'J 18:36': 'Ježíš odpověděl: „Království mé není z tohoto světa. Kdyby z tohoto světa bylo království mé, služebníci moji bránili by, abych nebyl vydán židům; ale království mé není odtud.“', 'J 18:37': 'I řekl mu Pilát: „Tedy králem jsi ty?“ Ježíš odpověděl: „Ano, já jsem král. Já jsem se k tomu narodil a proto jsem přišel na svět, abych vydal svědectví pravdě. Každý, kdo jest z pravdy, slyší hlas můj.“', 'J 18:38': 'Dí mu Pilát: „Co jest pravda?“ A když to pověděl, vyšel opět k židům a řekl jim: „Já na něm žádné viny nenalézám.', 'J 18:39': 'Jest však u vás obyčej, abych vám propustil jednoho (vězně) o velikonocích. Chcete tedy, abych vám propustil krále židovského?“', 'J 18:40': 'I vzkřikli opět všickni řkouce: „Ne toho, nýbrž Barabáše.“ Byl pak Barabáš lotr.', 'J 19:1': 'Tu Pilát vzal Ježíše a dal ho zbičovat.', 'J 19:2': 'A vojáci, spletše korunu z trní, vložili mu ji na hlavu a přioděli ho rouchem šarlatovým.', 'J 19:3': 'A přicházeli k němu a říkali: „Zdráv buď králi židovský!“ A dávali mu políčky.', 'J 19:4': 'I vyšel Pilát opět ven a řekl jim: „Hle, vedu vám ho ven, abyste poznali, že na něm žádné viny nenalézám.“', 'J 19:5': '(Tu vyšel ven Ježíš nesa korunu trnovou a roucho šarlatové.) I řekl jim: „Ejhle člověk!“', 'J 19:6': 'Jak ho tedy uzřeli velekněží a sluhové, zvolali: „Ukřižuj, ukřižuj ho!“ Dí jim Pilát: „Vezměte ho vy a ukřižujte, neboť já na něm viny nenalézám.“', 'J 19:7': 'Židé mu odpověděli: „My máme zákon, a podle zákona má umříti, neboť se činil Synem Božím.“', 'J 19:8': 'Když Pilát uslyšel toto slovo, obával se více.', 'J 19:9': 'I vešel opět do soudní síně a řekl Ježíšovi: „Odkud jsi ty?“ Ale Ježíš nedal mu odpovědí.', 'J 19:10': 'I řekl mu Pilát: „Se mnou nemluvíš? Nevíš-li že mám moc tebe propustiti a mám moc tebe ukřižovati?“', 'J 19:11': 'Ježíš mu odpověděl: „Neměl bys žádné moci proti mně, kdyby ti nebylo dáno shůry; proto ten, kdo mě tobě vydal, má větší hřích.“', 'J 19:12': 'Odtud Pilát hledal ho propustiti, ale židé křičeli řkouce: „Propustíš-li tohoto, nejsi přítel císařův, neboť každý, kdo se činí králem, protiví se císaři.“', 'J 19:13': 'Tedy Pilát uslyšev ta slova, vyvedl Ježíše ven a posadil se na soudnou stolici na místě, které slove Lithostrotos, hebrejsky Gabbatha.', 'J 19:14': 'Byl pak pátek velikonoční, okolo hodiny šesté; i řekl židům: „Ejhle král váš!“', 'J 19:15': 'Ale oni vzkřikli: „Pryč s nim, pryč s ním, ukřižuj ho!“ Řekl jim Pilát: „Krále vašeho ukřižuji?“ Velekněží odpověděli: „Nemáme krále, leč jen císaře“.', 'J 19:16': 'Tu vydal jim ho, aby byl ukřižován. I pojali Ježíše a vyvedli ho.', 'J 19:17': 'A nesa sobě kříž vyšel na místo, které slove lebčí, hebrejsky Golgota.', 'J 19:18': 'Tam ukřižovali jej a s ním dva jiné po obou stranách, uprostřed pak Ježíše.', 'J 19:19': 'I napsal Pilát také nápis a dal ho na kříž. Bylo pak napsáno: „Ježíš Nazaretský, král židovský.“', 'J 19:20': 'Tento nápis tedy četli mnozí ze židů, neboť blízko města bylo místo, kde Ježíš byl ukřižován; a bylo (to) napsáno hebrejsky, řecky a latinsky.', 'J 19:21': 'I řekli velekněží židovští Pilátovi: „Nepiš ,Král židovský‘, nýbrž že on řekl: ,Jsem král židovský‘.“', 'J 19:22': 'Pilát odpověděl: „Co jsem napsal, to jsem napsal.“', 'J 19:23': 'Když, tedy vojáci ukřižovali Ježíše, vzali roucha jeho a učinili čtyři díly, každému vojínu díl, a sukni. Byla pak ta sukně nesešívaná, odvrchu všecka veskrze utkaná.', 'J 19:24': 'Proto řekli mezi sebou: „Neroztrhujme ji, nýbrž losujme o ni, čí bude.“ Aby se naplnilo Písmo, které praví: Rozdělili sobě roucha má a o můj oděv metali los. Vojáci to tedy učinili.', 'J 19:25': 'Stály pak u kříže Ježíšova jeho matka a sestra matky jeho Maria Kleofášova a Maria Magdalena.', 'J 19:26': 'Tedy Ježíš uzřev matku a toho učeníka, kterého miloval, an tu stojí, řekl matce své: „Ženo, hle syn tvůj“.', 'J 19:27': 'Nato řekl učeníkovi: „Hle matka tvá“. A od té chvíle přijal ji ten učeník k sobě.', 'J 19:28': 'Potom Ježíš, vida, že jest již všecko dokonáno, aby se naplnilo Písmo, pravil: „Žízním“.', 'J 19:29': 'Byla pak tam postavena nádoba plná octa. I nasadili na yzop houbu plnou octa a podali ji k ústům jeho.', 'J 19:30': 'A když Ježíš ocet přijal, řekl: „Dokonáno jest“. A nakloniv hlavu, vypustil duši.', 'J 19:31': 'Poněvadž byl pátek, tedy židé, aby nezůstala těla na kříži v sobotu, neboť den té soboty byl veliký, prosili Piláta, aby se jim zlámaly nohy a (oni) sňali se (s kříže).', 'J 19:32': 'Přišli tedy vojáci a zlámali nohy jednomu i druhému, jenž s ním byl ukřižován.', 'J 19:33': 'Když však přišli k Ježíšovi a uzřeli ho již mrtvého, nezlomili mu nohou,', 'J 19:34': 'ale jeden z vojínů bodl jej kopím v bok, a hned vyšla krev a voda.', 'J 19:35': 'A ten, jenž (to) viděl, vydal svědectví (o tom) a pravdivé jest svědectví jeho, a on ví, že pravdivé věci mluví, abyste i vy uvěřili.', 'J 19:36': 'Staloť se to zajisté, aby se naplnilo Písmo: Kosti mu nezlomíte.', 'J 19:37': 'A opět jiné Písmo dí: Budou patřiti na toho, v něhož bodli.', 'J 19:38': 'Potom Josef z Arimatie, jsa učeníkem Ježíšovým, ale tajným pro strach před židy, žádal Piláta, aby směl sejmouti tělo Ježíšovo. A Pilát dovolil. Přišel tedy a sňal tělo Ježíšovo.', 'J 19:39': 'Přišel však i Nikodém, který byl přišel k Ježíšovi nejprve v noci, a přinesl smíšeninu myrrhy a aloe, asi sto liber.', 'J 19:40': 'I vzali tělo Ježíšovo a obvinuli je prostěradly s vonnými věcmi, jak jest u židův obyčej pochovávati.', 'J 19:41': 'Byla pak na tom místě, kde byl ukřižován, zahrada a v té zahradě hrob nový, do něhož ještě nikdo nebyl položen.', 'J 19:42': 'Tam tedy pro pátek židovský položili Ježíše, poněvadž hrob byl blízko.', 'J 20:1': 'V neděli pak Maria Magdalena přišla k hrobu ráno, když ještě byla tma, a uzřela kámen od hrobu odvalený.', 'J 20:2': 'I běžela a přišla k Šimonu Petrovi a k jinému učeníku, kterého miloval Ježíš a řekla jim: „Vzali Pána z hrobu, a nevíme, kam ho položili“.', 'J 20:3': 'Vyšel tedy Petr i ten druhý učeník a šli k hrobu.', 'J 20:4': 'Běželi pak oba spolu, ale ten druhý učeník běžel napřed, rychleji než Petr, a přišel k hrobu první,', 'J 20:5': 'a nachýliv se uzřel prostěradla ležeti, ale nevešel.', 'J 20:6': 'Tu přišel Šimon Petr jda za ním a vešel do hrobu, i uzřel prostěradla ležeti', 'J 20:7': 'a roušku, kteráž byla na hlavě jeho, ležeti nikoliv s prostěradly, nýbrž svinutou na jednom místě.', 'J 20:8': 'Potom tedy vešel (tam) i ten učeník, který přišel první ke hrobu, a uzřel i uvěřil;', 'J 20:9': 'neboť ještě nerozuměli Písmu, že musí z mrtvých vstáti.', 'J 20:10': 'I odešli učeníci ti zase domů.', 'J 20:11': 'Maria však stála u hrobu venku plačíc. Jak plakala, naklonila se a nahlédla do hrobu.', 'J 20:12': 'I uzřela dva anděly seděti v rouše bílém, jednoho u hlavy, a jednoho u nohou, kde bylo leželo tělo Ježíšovo.', 'J 20:13': 'Ti řekli jí: „Ženo, proč pláčeš?“ Dí jim: „Vzali Pána mého, a nevím, kam ho položili“.', 'J 20:14': 'To pověděvši obrátila se nazpátek a spatřila Ježíše, an stojí, ale nevěděla, že to jest Ježíš.', 'J 20:15': 'Dí jí Ježíš: „Ženo, proč pláčeš? Koho hledáš?“ Ona domnívajíc se, že to jest zahradník, řekla jemu: „Pane, vzal-li jsi jej ty, pověz mi, kam jsi ho položil, a já jej vezmu“.', 'J 20:16': 'Dí jí Ježíš: „Maria!“ Ona obrátila se a řekla jemu: „Rabboni“, to jest „Mistře“.', 'J 20:17': 'Dí jí Ježíš: „Nedotýkej se mne, neboť jsem ještě nevstoupil k Otci svému; ale jdi k bratrům mým a pověz jim: ,Vstupuji k Otci svému a Otci vašemu, k Bohu svému a k Bohu vašemu‘.', 'J 20:18': 'Maria Magdalena šla a zvěstovala učeníkům: „Viděla jsem Pána a toto mi řekl.“', 'J 20:19': 'Když, byl večer toho dne, neděle, a pro strach před židy dveře byly zavřeny (tam), kde byli učeníci (shromážděni), Ježíš přišel a postaviv se mezi ně řekl jim: „Pokoj vám.“', 'J 20:20': 'A to pověděv, ukázal jim ruce i bok. I zaradovali se učeníci spatřivše Pána.', 'J 20:21': 'Tu řekl jim opět: „Pokoj vám; jako mě poslal Otec, i já posílám vás.“', 'J 20:22': 'A to pověděv dechl (na ně) a řekl jim: „Přijměte Ducha svatého;', 'J 20:23': 'kterým odpustíte hříchy, odpouštějí se jim a kterým zadržíte, zadrženy jsou.“', 'J 20:24': 'Tomáš však, jeden ze dvanácti, který slove Blíženec, nebyl s nimi, když přišel Ježíš.', 'J 20:25': 'Tedy druzí učeníci řekli jemu: „Viděli jsme Pána.“ Ale on řekl jim: „Neuzřím-li v rukou jeho rány hřebův a nevpustím-li prstu svého na místo hřebův a nevložím-li ruky své v jeho bok, neuvěřím.“', 'J 20:26': 'A po osmi dnech byli učeníci jeho opět uvnitř a Tomáš s nimi. Tu přišel Ježíš zavřenými dveřmi a postaviv se mezi ně řekl: „Pokoj vám.“', 'J 20:27': 'Potom dí Tomášovi: „Vlož prst svůj sem a viz ruce mé a vztáhni ruku svou a vpusť v bok můj; a nebudiž nevěřící, nýbrž věřící.“', 'J 20:28': 'Tomáš odpověděl mu: „Pán můj a Bůh můj!“', 'J 20:29': 'Řekl mu Ježíš: „Že jsi mě uviděl, uvěřil jsi; blahoslaveni, kteří neviděli a uvěřili.“', 'J 20:30': 'A mnoho jiných divů činil Ježíš před svými učeníky, kteréž nejsou psány v knize této.', 'J 20:31': 'Tyto však jsou napsány, abyste uvěřili, že Ježíš jest (Kristus), Vykupitel, Syn Boží, a abyste věříce měli život věčný ve jménu jeho.', 'J 21:1': 'Potom zjevil se Ježíš opět učeníkům u jezera Tiberiadského. Zjevil se pak takto:', 'J 21:2': 'Byli spolu Šimon Petr a Tomáš příjmím Blíženec a Natanael, který byl z Kány galilejské, a synové Zebedeovi a dva jiní z učeníků jeho.', 'J 21:3': 'Šimon Petr řekl jim: „Jdu lovit ryby.“ Řkou jemu: „Půjdeme s tebou i my.“ I vyšli a vstoupili na loď, a té noci nechytili nic.', 'J 21:4': 'Když pak bylo ráno, Ježíš stál na břehu, ale učeníci nepoznali, že to jest Ježíš.', 'J 21:5': 'Tedy řekl jim Ježíš: „Dítky, máte něco k jídlu?“ Odpověděli jemu: „Ne.“', 'J 21:6': 'On pak řekl jim: „Vržte síť na pravou stranu lodi a naleznete.“ I vrhli; a již nemohli ji utáhnouti pro množství ryb.', 'J 21:7': 'Tu řekl Petrovi ten učeník, kterého miloval Ježíš: „Pán jest to!“ Šimon Petr uslyšev, že to jest Pán, opásal si roucho svrchní, neboť byl nahý, a pustil se do moře.', 'J 21:8': 'Ostatní učeníci pak táhnouce síť s rybami připlavili se po lodi, neboť nebyli daleko od země, nýbrž jen asi dvě stě loket.', 'J 21:9': 'Jak vystoupili na zem, spatřili ležeti uhlí žhavé a rybu na něm, i chléb.', 'J 21:10': 'Ježíš řekl jim: „Přineste z těch ryb, které jste ulovili nyní.“', 'J 21:11': 'Tedy Šimon Petr vstoupil (na loď) a vytáhl na zem síť plnou ryb velikých, sto padesáti tří. A ačkoliv bylo jich tak mnoho, síť se nepřetrhala.', 'J 21:12': 'Ježíš řekl jim: „Pojďte, posnídejte.“ A nikdo z těch učeníků, (kteří jedli) neodvážil se ho otázati: „Kdo jsi ty?“ neboť věděli, že to jest Pán.', 'J 21:13': 'I přišel Ježíš a vzav chléb dával jim, taktéž i rybu.', 'J 21:14': 'To již po třetí zjevil se Ježíš učeníkům svým vstav z mrtvých.', 'J 21:15': 'Když tedy posnídali, řekl Ježíš Šimonu Petrovi: „Šimone (synu) Janův, miluješ mě více nežli tito?“ Dí jemu: „Ovšem, Pane, ty víš, že tě miluji.“ Řekl jemu: „Pasiž beránky mé.“', 'J 21:16': 'Řekl mu po druhé: „Šimone (synu)Janův, miluješ mě?“ Dí jemu: „Ovšem, Pane, ty víš, že tě miluji.“ Řekl jemu: „Pasiž beránky mé.“', 'J 21:17': 'Řekl mu po třetí: „Šimone (synu) Janův, miluješ mě?“ Petr zarmoutil se, protože mu řekl potřetí: „Miluješ mě?“ I řekl jemu: „Pane, ty víš všecko, ty víš, že tě miluji.“ Řekl mu Ježíš: „Pasiž ovce mé.', 'J 21:18': 'V pravdě, v pravdě pravím tobě: když jsi byl mladší, opasoval jsi se sám a chodil jsi, kam jsi chtěl; když však sestárneš, vztáhneš ruce své a jiný tě opáše a povede, kam nechceš.“', 'J 21:19': 'To pak pověděl naznačuje, kterou smrtí oslaví Boha. A pověděv to řekl jemu: „Následuj mě.“', 'J 21:20': 'Petr obrátiv se uzřel za sebou jíti toho učeníka, kterého Ježíš miloval, který při večeři byl i na prsou jeho spočinul a řekl: „Pane, kdo jest ten, který tě zradí?“', 'J 21:21': 'Toho tedy Petr spatřiv řekl Ježíšovi: „Pane, co (bude) s tímto?“', 'J 21:22': 'Ježíš řekl jemu: „Chci-li, aby zůstal, dokavad nepřijdu, co ti po tom? Ty mě následuj.“', 'J 21:23': 'Proto vyšla mezi bratry řeč tato: „Učeník ten neumře.“ Ale Ježíš neřekl mu: „Neumře“, nýbrž: „Chci-li, aby zůstal, dokavad nepřijdu, co ti po tom?“', 'J 21:24': 'To jest ten učeník, který vydává svědectví o těchto věcech a napsal tyto věci; a víme, že pravdivé jest svědectví jeho.', 'J 21:25': 'Jest však ještě mnoho jiných věcí, které učinil Ježíš; kdyby se napsaly každá zvlášť, myslím, že by ani celý svět neobsáhl těch knih, které by se musily napsati.'}