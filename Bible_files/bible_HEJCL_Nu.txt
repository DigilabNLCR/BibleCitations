{'Nu 1:1': 'Hospodin mluvil k Mojžíšovi na poušti Sinaj ve stánku úmluvy prvního dne druhého měsíce druhého roku po vyjití Israelitů z Egypta takto:', 'Nu 1:2': 'Sečtěte všecky muže veškeré obce synův Israelových podle jejich čeledí, rodův a jmen jednotlivcův,', 'Nu 1:3': 'od dvaceti let a výše, všecky Israelity schopné boje; sčítejte je podle jejich čet, ty a Áron.', 'Nu 1:4': 'Ať vám pomáhají náčelníci kmenů, čeledí a rodů.', 'Nu 1:5': 'Jejich jména jsou tato: Z (kmene) Rubenova: Elisur, syn Sedeurův.', 'Nu 1:6': 'Z (kmene) Simeonova: Salamiel, syn Surisaddajův.', 'Nu 1:7': 'Z (kmene) Judova: Nahasson, syn Aminadabův.', 'Nu 1:8': 'Z (kmene) Issacharova: Natanael, syn Suarův.', 'Nu 1:9': 'Z (kmene) Zabulonova: Eliab, syn Helonův.', 'Nu 1:10': 'Z Josefovců, z (kmene) Efraimova Elisama, syn Ammiudův, a z (kmene) Manassova Gamaliel, syn Fadassurův.', 'Nu 1:11': 'Z (kmene) Benjaminova: Abidan, syn Gedeonův.', 'Nu 1:12': 'Z (kmene) Danova: Ahiezer, syn Ammisaddajův.', 'Nu 1:13': 'Z (kmene) Aserova: Fegiel, syn Ochranův.', 'Nu 1:14': 'Z (kmene) Gadova: Eliasaf, syn Duelův.', 'Nu 1:15': 'Z (kmene) Neftaliova: Ahira, syn Enanův.', 'Nu 1:16': 'To jsou urození náčelníci obce, kmenův a čeledí, vůdcové branného lidu israelského.', 'Nu 1:17': 'Mojžíš a Áron svolali tyto muže s veškerou obcí,', 'Nu 1:18': 'shromáždili je prvního dne druhého měsíce a sčítali je podle čeledí, rodův a hlav, čili jmen jednotlivcův od dvacátého roku a výše,', 'Nu 1:19': 'jak byl Hospodin Mojžíšovi přikázal. Tak byli sčítáni na poušti Sinaj.', 'Nu 1:20': 'Ze (synů) Rubena, prvorozeného Israelova, podle jejich rodové příslušnosti, totiž čeledí, rodův a jmen jednotlivých hlav, (bylo napočítáno) všech mužův od dvacátého roku a výše, kteří byli schopni boje – ', 'Nu 1:21': 'čtyřicet šest tisíc pět set.', 'Nu 1:22': 'Ze synů Simeonových, podle jejich rodové příslušnosti, totiž čeledí, rodův a jmen jednotlivých hlav, bylo napočítáno všech mužův od dvacátého roku a výše, kteří byli schopni boje – ', 'Nu 1:23': 'padesát devět tisíc tři sta.', 'Nu 1:24': 'Ze synů Gadových, podle jejich rodové příslušnosti, totiž čeledí, rodův a jmen jednotlivců, bylo napočítáno všech mužův od dvacátého roku a výše, kteří byli schopni boje – ', 'Nu 1:25': 'čtyřicet pět tisíc šest set padesát.', 'Nu 1:26': 'Ze synů Judových, podle jejich rodové příslušnosti, totiž čeledí, rodův a jmen jednotlivců, bylo napočítáno všech mužův od dvacátého roku a výše, kteří byli schopni boje – ', 'Nu 1:27': 'sedmdesát čtyři tisíce šest set.', 'Nu 1:28': 'Ze synův Issacharových, podle jejich rodové příslušnosti, totiž čeledí, rodův a jmen jednotlivců, všech mužův od dvacátého roku a výše, kteří byli schopni boje,', 'Nu 1:29': 'byly napočítány – padesát čtyři tisíce čtyři sta.', 'Nu 1:30': 'Ze synů Zabulonových, podle jejich rodové příslušnosti, totiž čeledí, rodův a jmen jednotlivců, napočítáno bylo všech od dvacátého roku a výše, kteří byli schopni boje – ', 'Nu 1:31': 'padesát sedm tisíc čtyři sta.', 'Nu 1:32': 'Z Josefovců, ze synů Efraimových, podle jejich rodové příslušnosti, totiž čeledí, rodův a jmen jednotlivců, napočítáno bylo všech od dvacátého roku a výše, kteří byli schopni boje – ', 'Nu 1:33': 'čtyřicet tisíc pět set.', 'Nu 1:34': 'Ze synů pak Manassových, podle jejich rodové příslušnosti, totiž čeledí, rodův a jmen jednotlivců, všech od dvacátého roku a výše, kteří byli schopni boje, napočítány byly – ', 'Nu 1:35': 'třicet dva tisíce dvě stě.', 'Nu 1:36': 'Ze synů Benjaminových, podle jejich rodové příslušnosti, totiž čeledí, rodův a jmen jednotlivců, napočítáno bylo všech od dvacátého roku a výše, kteří byli schopni boje – ', 'Nu 1:37': 'třicet pět tisíc čtyři sta.', 'Nu 1:38': 'Ze synů Danových, podle jejich rodové příslušnosti, totiž čeledí, rodův a jmen jednotlivců, napočítány byly všech od dvacátého roku a výše, kteří byli schopni boje – ', 'Nu 1:39': 'šedesát dva tisíce sedm set.', 'Nu 1:40': 'Ze synův Aserových, podle jejich rodové příslušnosti, totiž čeledí, rodův a jmen jednotlivců, napočítán byl všech od dvacátého roku a výše, kteří byli schopni boje – ', 'Nu 1:41': 'čtyřicet jeden tisíc pět set.', 'Nu 1:42': 'Ze synů Neftaliových, podle jejich rodové příslušnosti, totiž čeledí, rodův a jmen jednotlivců, všech od dvacátého roku a výše, kteří byli schopni boje, napočítány byly – ', 'Nu 1:43': 'padesát tři tisíce čtyři sta.', 'Nu 1:44': 'Tyto, každého podle jeho rodu, sčítal Mojžíš, Áron a dvanáct knížat Israelových.', 'Nu 1:45': 'Všech synův Israelových, podle jejich čeledí a rodův, od dvacátého roku a výše, kteří byli schopni boje, bylo', 'Nu 1:46': 'šest set tři tisíce pět set padesát mužů.', 'Nu 1:47': 'Levité však podle čeledí svého kmene nebyli s nimi počítáni.', 'Nu 1:48': 'Hospodin pravil totiž Mojžíšovi:', 'Nu 1:49': 'Kmene Levi nečítej a nezapočítávej jich do počtu synův Israelových,', 'Nu 1:50': 'nýbrž ustanov je nad stánkem zjevení, nade vším jeho nářadím a nade vším, co přísluší k bohoslužbě. Nechať nosí stánek s celým příslušenstvím, ať v něm konají službu a táboří kolem něho.', 'Nu 1:51': 'Když se budete vydávati na pochod, složí Levité stánek; když vám bude položiti se táborem, postaví jej; kdokoliv nepovolaný by přistoupil (k němu), budiž usmrcen.', 'Nu 1:52': 'Synové Israelovi se utáboří každý u své čety, u (svého) vojenského oddílu;', 'Nu 1:53': 'Levité však postaví stany okolo stánku, aby nestihl hněv obec synův Israelových; budou na stráži u stánku zjevení.', 'Nu 1:54': 'Synové Israelovi učinili všecko, jak byl Hospodin Mojžíšovi přikázal.', 'Nu 2:1': 'Hospodin pravil Mojžíšovi a Áronovi:', 'Nu 2:2': 'Každý syn Israelův ať se položí táborem u své čety, u svého odznaku, u svého praporu, podle své čeledi, kolem dokola stánku úmluvy.', 'Nu 2:3': 'Na východě ať táboří v četách svého branného lidu Juda, jeho kníže Nahasson, syn Aminadabův,', 'Nu 2:4': 'a všichni bojovníci jeho kmene, sedmdesát čtyři tisíce šest set.', 'Nu 2:5': 'Vedle něho nechať rozbije stany kmen Issachar, jeho kníže Natanael, syn Suarův,', 'Nu 2:6': 'a všichni jeho bojovníci, padesát čtyři tisíce čtyři sta,', 'Nu 2:7': '(jakož i) kmen Zabulon, jeho kníže Eliab, syn Helonův,', 'Nu 2:8': 'a všichni bojovníci jeho kmene, padesát sedm tisíc čtyři sta.', 'Nu 2:9': 'Všech sečtených v táboře ludově bylo jedno sto osmdesát šest tisíc čtyři sta. (Ti) potáhnou ve svých četách v čele.', 'Nu 2:10': 'Na jihu v táboře synů Rubenových bude kníže Elisur, syn Sedeurův,', 'Nu 2:11': 'a všichni jeho bojovníci, kteří byli sečteni, čtyřicet šest tisíc pět set (mužů).', 'Nu 2:12': 'Vedle něho ať se položí táborem kmen Simeonův, jeho kníže Salamiel, syn Surisaddajův,', 'Nu 2:13': 'a všichni jeho bojovníci, jichž bylo napočítáno padesát devět tisíc tři sta;', 'Nu 2:14': '(též) kmen Gadův, jeho kníže Eliasaf, syn Duelův,', 'Nu 2:15': 'a všichni jeho bojovníci, jichž bylo napočítáno čtyřicet pět tisíc šest set padesát.', 'Nu 2:16': 'Všech sečtených v táboře Rubenově bylo stopadesát jeden tisíc čtyři sta padesát. Ti potáhnou ve svých četách na druhém místě.', 'Nu 2:17': 'Pak bude nesen Levity k tomu ustanovenými a v čety seřazenými stánek zjevení; jak bude postaven, tak bude i rozebrán. Každý půjde na svém místě, které mu podle řádu přísluší.', 'Nu 2:18': 'Na západě bude ležení synův Efraimových; jejich kníže Elisama, syn Ammiudův,', 'Nu 2:19': 'a všichni jeho bojovníci, jichž bylo napočteno čtyřicet tisíc pět set.', 'Nu 2:20': 'Vedle nich bude kmen synů Manassových, jejich kníže Gamaliel, syn Fadassurův,', 'Nu 2:21': 'a všichni jeho bojovníci, jichž byly napočítány třicet dva tisíce dvě stě;', 'Nu 2:22': '(též) kmen synů Benjaminových, jeho kníže Abidan, syn Gedeonův,', 'Nu 2:23': 'a všichni jeho bojovníci, jichžto napočteno bylo třicet pět tisíc čtyři sta.', 'Nu 2:24': 'Všech sečtených v táboře Efraimově: sto osm tisíc jedno sto. Ti půjdou ve svých četách na třetím místě.', 'Nu 2:25': 'Na severu ať se položí táborem synové Danovi, jejich kníže Ahiezer, syn Ammisaddajův,', 'Nu 2:26': 'a všichni jeho bojovníci, kterých napočítány šedesát dva tisíce sedm set.', 'Nu 2:27': 'Vedle nich ať rozbije stany kmen Aser, jeho kníže Fegiel, syn Ochranův,', 'Nu 2:28': 'a všichni jeho bojovníci, jichžto napočten čtyřicet jeden tisíc pět set;', 'Nu 2:29': '(ať táboří vedle něho též) kmen synů Neftaliových, jeho kníže Ahira, syn Enanův,', 'Nu 2:30': 'a všichni jeho bojovníci, padesát tři tisíce čtyři sta.', 'Nu 2:31': 'Všech sečtených v ležení Danově bylo stopadesát sedm tisíc šest set. Ti půjdou vzadu.', 'Nu 2:32': 'To jest počet synův Israelových podle jejich rodův a podle čet, na které jest jejich vojsko rozděleno – šest set tři tisíce pět set padesát.', 'Nu 2:33': 'Levité však nejsou vpočítáni mezi syny Israelovy, nebo tak byl Hospodin přikázal Mojžíšovi.', 'Nu 2:34': 'Synové Israelovi učinili všecko podle příkazu Hospodinova. Tábořili podle svých čet a dávali se na pochod podle čeledí a rodů.', 'Nu 3:1': 'Potomci Áronovi a Mojžíšovi v době, kdy Hospodin mluvil k Mojžíšovi na hoře Sinaj, jsou tito,', 'Nu 3:2': 'a jména synů Áronových jsou tato: Nadab, jeho prvorozenec, pak Abiu, Eleazar a Itamar.', 'Nu 3:3': 'To jsou jména synův Áronových, pomazaných to kněží, jejichž ruce byly naplněny a posvěceny, by zastávali úřad kněžský.', 'Nu 3:4': 'Nadab a Abiu však, když byli na poušti Sinaj před Hospodina přinesli nepatřičný oheň, zemřeli bez dětí: i vykonávali kněžský úřad pod Áronem, svým otcem, Eleazar a Itamar.', 'Nu 3:5': 'A mluvil Hospodin k Mojžíšovi:', 'Nu 3:6': 'Přived kmen Levi a postav jej před Árona kněze, aby mu přisluhovali; nechať dozírají', 'Nu 3:7': 'a starají se o vše, co patří k bohoslužbě veškeré obce (israelské) před stánkem zjevení,', 'Nu 3:8': 'a nechať opatrují nářadí stánku a konají tak u něho službu.', 'Nu 3:9': 'A odevzdáš Levity', 'Nu 3:10': 'darem Áronovi a jeho synům, jimž darováni budou od synův Israelových. – Árona pak a syny jeho ustanovíš, by konali službu kněžskou. – Nepovolaný, jenž by se přiblížil, by konal posvátnou službu, zemře.', 'Nu 3:11': 'I mluvil Hospodin k Mojžíšovi:', 'Nu 3:12': 'Já jsem vzal Levity ze synův Israelových na místo všech prvorozenců, kteří ze synův Israelových otvírají lůno mateřské, aby byli Levité mými.', 'Nu 3:13': 'Neboť můj je každý prvorozenec; když jsem v Egyptě prvorozence usmrtil, zasvětil jsem si každého prvorozence v Israeli, z lidí i z dobytka. Moji jsou. Já Hospodin.', 'Nu 3:14': 'Hospodin mluvil k Mojžíšovi na poušti Sinaj:', 'Nu 3:15': '„Sečti syny Leviovy podle jejich čeledí a rodů, všecky mužské od jednoho měsíce a výše."', 'Nu 3:16': 'Mojžíš sčítal je podle rozkazu Hospodinova.', 'Nu 3:17': 'Synové Leviovi podle jmen svých byli: Gerson, Kaat a Merari.', 'Nu 3:18': 'Synové Gersonovi: Lebni a Semej.', 'Nu 3:19': 'Synové Kaatovi: Amram, Jesaar, Hebron a Oziel.', 'Nu 3:20': 'Synové Merariovi: Moholi a Musi.', 'Nu 3:21': 'Gersonovců byly dva rody: Lebniův a Semejův:', 'Nu 3:22': 'Z těch bylo napočítáno mužských od jednoho měsíce a výše sedm tisíc pět set.', 'Nu 3:23': '„Ti budou tábořiti za stánkem na západě', 'Nu 3:24': 'pod knížetem Eliasafem, synem Laelovým.', 'Nu 3:25': 'Budou opatrovati ve stánku úmluvy', 'Nu 3:26': 'strop stánku samého, jeho kryt, oponu, která se rozpíná před vchodem do stánku úmluv, nádvorní plachty, oponu, která se zavěšuje u vchodu do nádvoří stánku, všecko, co náleží ke službě oltáře, provazy stánku a všecko jeho nářadí."', 'Nu 3:27': 'K čeledi Kaatovců náležel rod Amramův, Jesaarův, Hebronův a Ozielův. To jsou rody Kaatovců, vypočítané podle jmen.', 'Nu 3:28': 'Všech mužských od jednoho měsíce a výše osm tisíc šest set. „Budou konati službu u svatyně,', 'Nu 3:29': 'tábořiti na jižní straně', 'Nu 3:30': 'a knížetem jejich bude Elisafan, syn Ozielův.', 'Nu 3:31': 'Budou pečovati o archu, stůl, svícen, oltáře, nářadí svatyně, kterého užívají při bohoslužbě, oponu a všecky podobné předměty.', 'Nu 3:32': 'Kníže knížat Levitů, Eleazar, syn kněze Árona, bude nad těmi, kteří budou konati službu při svatyni."', 'Nu 3:33': 'K Merarovcům příslušel rod Moholiův a Musiův. Bylo jich napočítáno podle jmen,', 'Nu 3:34': 'všech mužských od jednoho měsíce a výše, šest tisíc dvě stě.', 'Nu 3:35': '„Jejich knížetem bude Suriel, syn Abihajelův; budou tábořiti po straně severní.', 'Nu 3:36': 'Na starosti budou míti desky stánku, svlaky, sloupy, jejich patky, všecko, co k službě toho (všeho) patří,', 'Nu 3:37': 'sloupky nádvorní ohrady s jejich patkami, kolíky a provazy.', 'Nu 3:38': 'Před stánkem úmluvy, to jest od východní strany, utáboří se Mojžíš a Áron se svými syny, majíce dozor nad svatyní mezi syny Israelovými; kdokoliv nepovolaný přistoupí, zemře."', 'Nu 3:39': 'Všech Levitů, které Mojžíš s Áronem podle Hospodinova přikázání sčítali po jejich čeledích, mužských od jednoho měsíce i výše, byly dvacet dva tisíce.', 'Nu 3:40': 'I řekl Hospodin Mojžíšovi: Sečti všecky mužské prvorozence mezi syny Israelovými od jednoho měsíce a výše, abys měl jejich součet;', 'Nu 3:41': 'na místo všech prvorozenců synův Israelových vezmeš mi Levity – já jsem Hospodin – a dobytek jejich (vezmeš) místo všech prvorozenců z dobytka synův Israelových.', 'Nu 3:42': 'Mojžíš sčetl podle rozkazu Hospodinova prvorozence synův Israelových.', 'Nu 3:43': 'Byly jich podle jejich jmen, mužských od jednoho měsíce a výše, dvacet dva tisíce dvě stě sedmdesát tři.', 'Nu 3:44': 'I mluvil Hospodin k Mojžíšovi:', 'Nu 3:45': 'Vezmi Levity místo prvorozenců synův Israelových a dobytek Levitů místo dobytka jejich, a budou Levité moji. Já jsem Hospodin.', 'Nu 3:46': 'Na výkup pak těch dvou set sedmdesáti tří prvorozenců ze synův Israelových, kteří převyšují počet Levitů,', 'Nu 3:47': 'vybereš za každou hlavu po pěti lotech podle váhy svatyně. – Lot má dvacet zrn. – ', 'Nu 3:48': 'Peníze dáš Áronovi a jeho synům, výkup to za ony nadpočetné (prvorozence).', 'Nu 3:49': 'Vybral tedy Mojžíš peníze za ty, kteří převyšovali počet nahrazených Levity,', 'Nu 3:50': 'za prvorozence synův Israelových, tisíc tři sta šedesát pět lotů podle váhy svatyně,', 'Nu 3:51': 'a dal je Áronovi a jeho synům, jak mu byl přikázal Hospodin.', 'Nu 4:1': 'Hospodin mluvil k Mojžíšovi a Áronovi:', 'Nu 4:2': 'Sečti z Levitů po jejich rodech a rodinách všecky Kaatovce', 'Nu 4:3': 'od třicátého roku a výše, až do roku padesátého, aby konali službu ve stánku úmluvy, všecky, kteří jsou k tomu schopni.', 'Nu 4:4': 'Služba Kaatovců je tato:', 'Nu 4:5': 'Když se bude míti hnout táborem, Áron a synové jeho vejdou do stánku úmluvy a do velesvatyně, sejmou oponu, která visí před vchodem, zavinou do ní archu zákona,', 'Nu 4:6': 'nad to ji přikryjí obalem z modrých koží a svrchu roztáhnou povlak, všecek z modrého purpuru a zastrčí nosné tyče.', 'Nu 4:7': 'Také předkladný stůl ovinou obalem z modrého purpuru, na to položí kadidelny, moždířky, číše a misky pro úlitby – chleby budou na něm vždycky, – ', 'Nu 4:8': 'nad tím roztáhnou pokrývku z červce, tu opět přikryjí povlakem z modrých koží a prostrčí nosné tyče.', 'Nu 4:9': 'Vezmou též obal z modrého purpuru, přikryjí jím svícen s lampami, štipci, miskami na opalky a se všemi nádobami na olej, kterých potřebí k lampám,', 'Nu 4:10': 'na všecko položí plášť z modrých koží a protáhnou nosné tyče.', 'Nu 4:11': 'Zlatý oltář rovněž ovinou rouškou z modrého purpuru, nad ní roztáhnou příkrov z modrých koží a provlekou nosné tyče.', 'Nu 4:12': 'Všecko nářadí, jehož užívají při bohoslužbě ve svatyni, zahalí látkou z modrého purpuru, roztáhnou nad ní pokrývku z modrých koží a prostrčí nosné tyče.', 'Nu 4:13': 'Podobně vyčistí oltář od popela, ovinou jej povlakem z červeného purpuru,', 'Nu 4:14': 'na to položí všecko, čeho ke službě oltářní třeba, to jest uhelnice, vidlice, trojzubce, háky a lopaty. Všecko nádobí oltářové spolu přikryjí příkrovem z modrých koží a protáhnou nosné tyče.', 'Nu 4:15': 'Když se bude hýbati táborem a když Áron a synové jeho zavinou všecko nářadí svatyně, přistoupí synové Kaatovi, aby nesli ty věci zavinuté; nářadí svatyně se však nesmí dotknouti, aby nezemřeli. Tyto věci mají nositi Kaatovci u stánku úmluvy.', 'Nu 4:16': 'Nad nimi bude syn kněze Árona, k jehož péči náleží olej k opatřování lamp, skládati kuřivo, obět, která se stále podává, olejová mast a cokoli přísluší k službě stánku, i všecko nářadí, které je ve svatyni.', 'Nu 4:17': 'Hospodin mluvil k Mojžíšovi a Áronovi:', 'Nu 4:18': 'Nevyhlazujte čeledi Kaatovců z Levitů,', 'Nu 4:19': 'nýbrž učiňte jim, aby byli živi a nezemřeli, kdyžby se dotkli věcí svatosvatých, toto: Áron a jeho synové vejdou a sami určí každému jeho úkol a rozdělí, co kdo ponese.', 'Nu 4:20': 'Ostatní ať ze žádné všetečnosti nevidí věcí, které jsou ve svatyni, dokud nejsou zavinuty, sice zemrou.', 'Nu 4:21': 'Hospodin mluvil k Mojžíšovi:', 'Nu 4:22': 'Poznamenej také všechny syny Gersonovy po jejich rodech a rodinách,', 'Nu 4:23': 'od třicátého roku a výše, až do roku padesátého. Sečti všecky, kteří jsou schopni služby ve stánku úmluvy.', 'Nu 4:24': 'Služba čeledi Gersonovců je tato:', 'Nu 4:25': 'Budou nositi stánkové (nástropní) plachty, (druhou) pokrývku (stanu) úmluvy, pak příkrov a kryt z modravých koží, který nade vším spočívá, oponu, která visí u vchodu do stánku úmluvy,', 'Nu 4:26': 'plachty nádvorní a oponu před vchodem do (nádvoří) stánku. Všecko, co přísluší k oltáři, provazce a nářadí k (jejich) službě', 'Nu 4:27': 'podle rozkazu Áronova a jeho synů ponesou Gersonovci; každý ať ví, co má nésti.', 'Nu 4:28': 'To je služba čeledi Gersonovců ve stánku úmluvy; a budou pod mocí Itamara, syna Árona, kněze.', 'Nu 4:29': 'Také Merarovce sečteš po rodech a rodinách jejich,', 'Nu 4:30': 'od třiceti let a výše, až do padesáti let, aby konali službu při stánku úmluvy, všecky, kteří jsou té služby schopni.', 'Nu 4:31': 'Nositi budou tyto věci: stánkové desky a svlaky, sloupy a jejich patky,', 'Nu 4:32': 'také sloupy nádvorní ohrady s patkami, kolíky a provazce jejich. Všecky nádoby a potřeby podrobně jim vypočítané vezmou a tak ponesou.', 'Nu 4:33': 'To jest povinnost čeledi Merarovců a služba ve stánku úmluvy; budou pod mocí Itamara, syna Árona, kněze.', 'Nu 4:34': 'Sčetl tedy Mojžíš, Áron a knížata národa Kaatovce podle rodů a rodin jejich,', 'Nu 4:35': 'od třiceti let a výše, až do roku padesátého, všecky, kteří byli schopni sloužiti ve stánku úmluvy,', 'Nu 4:36': 'a bylo jich napočítáno dva tisíce sedm set padesát.', 'Nu 4:37': 'To je počet rodů Kaatovců, kteří konají službu ve stánku úmluvy; ty sčetl Mojžíš a Áron podle rozkazu Hospodinova, daného Mojžíšem.', 'Nu 4:38': 'Také Gersonovci byli sečteni podle svých rodův a rodin,', 'Nu 4:39': 'od třiceti let a výše, až do padesáti roků, všichni, kteří byli schopni konati službu ve stánku úmluvy,', 'Nu 4:40': 'a bylo jich napočítáno dva tisíce šest set třicet.', 'Nu 4:41': 'To jsou rody Gersonovců, které sečtli Mojžíš a Áron podle rozkazu Hospodinova.', 'Nu 4:42': 'Též Merarovci byli sečteni po svých rodech a rodinách,', 'Nu 4:43': 'od třiceti let a výše, až do roku padesátého, všichni, kteří byli schopni konati službu ve stánku úmluvy,', 'Nu 4:44': 'a bylo jich napočítáno tři tisíce dvě stě.', 'Nu 4:45': 'To jest počet Merarovců, které sečtli Mojžíš a Áron podle rozkazu Hospodinova, daného Mojžíšem.', 'Nu 4:46': 'Všech sečtených z Levitů, které Mojžíš, Áron a knížata israelská dali sčítati podle jmen po jejich čeledích a rodech,', 'Nu 4:47': 'od třiceti let a výše, až do roku padesátého, kteří byli schopni konati službu svatostánkovou a nositi břemena,', 'Nu 4:48': 'bylo celkem osm tisíc pět set osmdesát.', 'Nu 4:49': 'Podle rozkazu Hospodinova ustanovil Mojžíš každému služby, které mu bylo konati a břemena, jež mu bylo nositi, jak mu byl Hospodin přikázal.', 'Nu 5:1': 'Hospodin mluvil k Mojžíšovi:', 'Nu 5:2': 'Přikaž synům Israelovým, ať vyobcují z tábora každého malomocného, chamotokem trpícího a mrtvolou znečištěného;', 'Nu 5:3': 'jak muže tak ženu odstraňte z ležení, by ho neposkvrnili, ježto přebývám s vámi.', 'Nu 5:4': 'Israelité tak učinili a vypudili je ven za stany, jak byl Hospodin Mojžíšovi řekl.', 'Nu 5:5': 'I mluvil Hospodin k Mojžíšovi:', 'Nu 5:6': 'Rci synům Israelovým: Muž nebo žena, dopustí-li se některého hříchu ze všech těch, jimiž lidé hřešívají, přestoupí-li z nedbalosti přikázání Hospodinovo a proviní-li se: – ', 'Nu 5:7': 'vyzná hřích svůj a nahradí celou částku a pětinu na víc tomu, proti komu se prohřešil.', 'Nu 5:8': 'Kdyby nebylo nikoho, kdo by byl oprávněn (náhradu) přijmouti, dá ji Hospodinu a bude patřiti knězi kromě berana, který se podává na očištěnou v obět smíru.', 'Nu 5:9': 'Také všecky dary, které Israelité přinášejí, náleží knězi;', 'Nu 5:10': 'rovněž i všecko, cokoli kdo přináší do svatyně a klade knězi do rukou, bude patřiti jemu.', 'Nu 5:11': 'I mluvil Hospodin k Mojžíšovi:', 'Nu 5:12': 'Rci synům Israelovým: Kdyby pochybila manželka, že pohrdajíc manželem', 'Nu 5:13': 'spala by s jiným mužem a cizoložství zůstalo by tajno, že by manžel nemohl ho dokázati – nemůže totiž býti svědky dokázáno, protože nebyla v činu dopadena –.', 'Nu 5:14': 'bude-li duch řevnivosti popuzovati manžela proti manželce, buďto že skutečně se poskvrnila, nebo (jen) křivým podezřením se jí ubližuje:', 'Nu 5:15': 'přivede ji ke knězi a podá obět za ni, desetinu efy ječné mouky; oleje na ni nenaleje, ani nevloží kadidla, jeť to obět řevnivosti, obět vyšetřující cizoložství.', 'Nu 5:16': 'Kněz ji přivede a postaví před Hospodina,', 'Nu 5:17': 'nabere do hliněné nádoby posvátné vody a nasype do ní trochu prachu z půdy stánku.', 'Nu 5:18': 'Když tak žena bude státi před tváří Hospodinovou, odkryje jí hlavu, a položí jí do rukou obět připomínky, totiž obět řevnivosti; sám pak bude držeti hořkonosnou vodu, do které kletby a zlořečení shrnul.', 'Nu 5:19': 'Pak ji bude zaklínati řka: Jestliže cizí muž s tebou nespal a jestliže jsi se neposkvrnila, opustivši manželské lože, nic ti neuškodí tato hořkonosná voda, do které jsem kletby shrnul,', 'Nu 5:20': 'Jestli ses odvrátila od svého manžela a spalas-li s jiným mužem a (tak) se poskvrnila,', 'Nu 5:21': 'stihniž tebe toto zlořečení: Hospodin dej tě do kletby, na výstrahu všemu lidu svému; dej, ať shnijí ti kyčle a život ať se ti nadme.', 'Nu 5:22': 'Ať vnikne voda kletá do tvého nitra, nechať se nadme ti život a kyčel shnije! Žena odpoví: Amen, amen.', 'Nu 5:23': 'Kněz napíše zlořečení ta na lístek, smyje hořkonosnou vodou, do níž byl shrnul kletbu,', 'Nu 5:24': 'a dá jí píti. Když ji vypije,', 'Nu 5:25': 'vezme jí kněz z ruky obět řevnivosti, pozdvihne ji před Hospodinem a vloží ji na oltář, ale tak,', 'Nu 5:26': 'že z oběti, která se podává, vezme hrst a zapálí ji na oltáři. Tak tedy dá píti ženě vodu hořkonosnou.', 'Nu 5:27': 'Když ji vypije, jestli se poskvrnila, jestli pohrdši manželem spáchala cizoložství, pronikne ji voda prokletá, život se zduří a slabina zhnije; žena (ta) bude dána ve zlořečení na výstrahu všemu lidu.', 'Nu 5:28': 'Jestliže se však neposkvrnila, bude beze škody, bude roditi děti.', 'Nu 5:29': 'To jest zákon o řevnivosti: Odvrátí-li se žena od svého manžela a poskvrní-li se,', 'Nu 5:30': 'nebo přivede-li ženu manžel, puzen jsa duchem žárlivosti, před obličej Hospodinův, učiní kněz všecko, co (tuto) psáno;', 'Nu 5:31': 'manžel bude bez viny, na ní však bude lpěti vina její.', 'Nu 6:1': 'Hospodin mluvil k Mojžíšovi:', 'Nu 6:2': 'Rci synům Israelovým: Učiní-li muž nebo žena slib nazareátu, chtějíce se (tak) Hospodinu zasvětit,', 'Nu 6:3': 'ať se zdrží vína a všeho, co může opojiti; nebudou píti octa z vína, ani z jakéhokoliv jiného nápoje, ani šťávy z hroznů vylisované. Čerstvých ani sušených hroznů nebudou jísti', 'Nu 6:4': 'po všecky dny, ve které jsou Hospodinu slibem zasvěceni; nebudou jísti nic, cokoliv může býti z vinice, od hrozinky až do zrnka.', 'Nu 6:5': 'Po všecku dobu jeho ustranění břitva nepřejde po jeho hlavě, dokud nemine den, do kterého se Hospodinu zasvětil. Bude svatým, nechávaje si růsti vlasy.', 'Nu 6:6': 'Po všechen čas svého zasvěcení nesmí se přiblížiti k mrtvému;', 'Nu 6:7': 'ani mrtvolou otce, matky, bratra nebo sestry nesmí se poskvrniti, neboť že se zasvětil Bohu, má na hlavě.', 'Nu 6:8': 'Po všecky dny svého odloučení zasvěcen budiž Hospodinu.', 'Nu 6:9': 'Kdyby však někdo náhle před ním zemřel, poskvrní se jeho posvěcená hlava. Ať ji hned toho dne, kdy se očistí, oholí, dne sedmého pak opět.', 'Nu 6:10': 'Osmý den přinese knězi ke vchodu do stánku úmluvy dvě hrdličky nebo dvě holoubata.', 'Nu 6:11': 'Kněz podá jedno v obět za hřích a druhé v celopal, bude se za něho modliti, neboť se provinil mrtvolou, zasvětí jeho hlavu toho dne,', 'Nu 6:12': 'zasvětí Hospodinu dny jeho odloučenosti, přinese v obět za zpronevěru ročního beránka, a to tak, že předcházející dny budou neplatný, protože doba jeho posvěcení byla přerušena znečištěním.', 'Nu 6:13': 'To jest zákon nazareátu. Když uplynou dni, které (nazarejský) slibem určil, přivedou ho ke vchodu do stánku úmluvy', 'Nu 6:14': 'a (on) přinese Hospodinu svou obět: bezvadného ročního beránka v celopal, roční bezvadnou ovci v obět za hřích, bezvadného berana v obět pokojnou,', 'Nu 6:15': 'koš přesných chlebů zadělaných olejem, nekvašené oplatky olejem potřené a úlitby k těmto obětem příslušné.', 'Nu 6:16': 'To kněz před Hospodinem podá v obět za hřích a v celopal;', 'Nu 6:17': 'berana však podá v obět pokojnou Hospodinu a přidá k němu koš chlebů přesných i úlitby, které podle obyčeje k tomu patří:', 'Nu 6:18': 'Potom budiž před vchodem do stánku úmluvy nazarejskému odňata kštice jeho zasvěcení a (kněz) vezme jeho vlasy a vloží je na oheň, který je pod obětí pokojnou.', 'Nu 6:19': 'Když bude hlava nazarejského oholena, (kněz) vloží mu do rukou vařené plece (onoho) berana, jeden nekvašený chléb z koše a jeden přesný oplatek;', 'Nu 6:20': 'pak zase vezme věci ty od něho a pozdvihne je před tváří Hospodinovou; věci takto posvěcené budou náležeti knězi, podobně jako hrudí, které je přikázáno odděliti, a kýta. Pak smí nazarejský (již) píti víno.', 'Nu 6:21': 'To jsou oběti zákonem předepsané kromě těch, které může nad povinnost nazarejský podati; zaslíbilť Hospodinu (povinné) oběti své ve chvíli, když se zasvěcoval; podle toho, čemu se v mysli zaslíbil, ať učiní, aby zakončil své zasvěcení.', 'Nu 6:22': 'Hospodin mluvil k Mojžíšovi:', 'Nu 6:23': 'Rci Áronovi a synům jeho: Takto budete dávati požehnání synům Israelovým:', 'Nu 6:24': 'Hospodin ti žehnej a opatruj tě!', 'Nu 6:25': 'Hospodin tvář svou ti ukaž a budiž ti milostiv!', 'Nu 6:26': 'Hospodin obrať svůj obličej k tobě a uděl ti pokoje!', 'Nu 6:27': 'Tak ať vzývají jméno mé nad Israelity, a já jim budu žehnati.', 'Nu 7:1': 'Tehdy, když Mojžíš dokonal stánek a postavil jej, když jej i oltář se vším:, co k nim příslušelo, pomazal a posvětil,', 'Nu 7:2': 'knížata israelská, rodoví to pohlaváři, kteří byli (v čele) kmenův a náčelníky sečtených, přinesli', 'Nu 7:3': 'dary před Hospodina: šest krytých vozů se dvanácti býky. Dvě a dvě knížata darovali po jednom voze, každý kníže po jednom býku. Přivedli je před stánek.', 'Nu 7:4': 'Hospodin řekl Mojžíšovi:', 'Nu 7:5': 'Přijmi (je) od nich, ať přispívají k obsluze stánku, a rozděl je Levitům podle řádu služeb jejich.', 'Nu 7:6': 'Mojžíš tedy přijal vozy a býky a dal je Levitům:', 'Nu 7:7': 'Dva vozy a čtyři býky dal Gersonovcům, pdle toho, jak jich mohli upotřebiti;', 'Nu 7:8': 'ostatní čtyři vozy a osm býků dal Merarovcům, podle jejich povinností a služby, pod (moc) Itamara, syna Árona, kněze.', 'Nu 7:9': 'Kaatovcům nedal ani vozů ani býků, neboť konají službu v (samé) svatyni a nosí břemena na vlastních ramenech.', 'Nu 7:10': 'Tak tedy, když byl oltář pomazán, přinesli před něj knížata své dary k jeho posvěcení.', 'Nu 7:11': 'I řekl Hospodin Mojžíšovi: Ať každého dne přinese jeden vůdce dary k posvěcení oltáře.', 'Nu 7:12': 'Prvního dne přinesl svou obět Nahasson, syn Aminadabův z kmene Judova.', 'Nu 7:13': 'Byla to stříbrná mísa stíži sto třiceti lotů, stříbrná miska těžká sedmdesát lotů podle váhy svatyně, obě plné jemné mouky zadělané olejem k (suché) oběti,', 'Nu 7:14': 'pánvička z deseti lotů zlata, plná kadidla;', 'Nu 7:15': 'býk ze stáda, beran a roční beránek k celopalu;', 'Nu 7:16': 'kozel k oběti za hřích;', 'Nu 7:17': 'a k oběti pokojné dva býci, pět beranů, pět kozlů, pět ročních beránků. To jest obět Nahassona, syna Aminadabova.', 'Nu 7:18': 'Druhého dne přinesl Natanael, syn Suarův, vůdce z kmene Issacharova,', 'Nu 7:19': 'stříbrnou mísu vážící sto třicet lotů, stříbrnou misku mající sedmdesát lotů podle váhy svatyně, obě plné jemné mouky zadělané olejem k (suché) oběti;', 'Nu 7:20': 'zlatou pánvičku mající deset lotů, plnou kadidla;', 'Nu 7:21': 'býka ze stáda, berana a ročního beránka k celopalu;', 'Nu 7:22': 'kozla k oběti za hřích;', 'Nu 7:23': 'a k oběti pokojné dva býky, pět beranů, pět kozlův a pět ročních beránků. To byla obět Natanaela, syna Suarova.', 'Nu 7:24': 'Třetího dne kníže Zabulonovcův Eliab, syn Helonův,', 'Nu 7:25': 'přinesl stříbrnou mísu vážící sto třicet lotů, stříbrnou misku mající sedmdesát lotů podle váhy svatyně, obě plné jemné mouky zadělané olejem k (suché) oběti;', 'Nu 7:26': 'zlatou pánvičku vážící deset lotů, plnou kadidla;', 'Nu 7:27': 'býka ze stáda, berana a ročního beránka k celopalu;', 'Nu 7:28': 'kozla k oběti za hřích;', 'Nu 7:29': 'a k oběti pokojné dva býky, pět beranů, pět kozlův a pět ročních beránků. To jest obět Eliaba, syna Helonova.', 'Nu 7:30': 'Čtvrtého dne kníže Rubenovcův Elisur, syn Sedeurův,', 'Nu 7:31': 'přinesl stříbrnou mísu vážící sto třicet lotů, stříbrnou misku mající sedmdesát lotů podle váhy svatyně, obě plné jemné mouky zadělané olejem k (suché) oběti;', 'Nu 7:32': 'zlatou pánvičku vážící deset lotů, plnou kadidla;', 'Nu 7:33': 'býka ze stáda, berana a ročního beránka k celopalu;', 'Nu 7:34': 'kozla k oběti za hřích;', 'Nu 7:35': 'a k obětem pokojným dva býky, pět beranů, pět kozlův a pět ročních beránků. To byla obět Elisura, syna Sedeurova.', 'Nu 7:36': 'Pátého dne kníže Simeonovců Salamiel, syn Surisaddajův, ', 'Nu 7:37': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k (suché) oběti;', 'Nu 7:38': 'zlatou pánvičku vážící deset lotů, plnou kadidla;', 'Nu 7:39': 'býka ze stáda, berana a ročního beránka k celopalu;', 'Nu 7:40': 'kozla k oběti za hřích;', 'Nu 7:41': 'a k obětem pokojným dva býky, pět beranů, pět kozlův a pět ročních beránků. To byla obět Salamiela, syna Surisaddajova.', 'Nu 7:42': 'Dne šestého kníže Gadovců Eliasaf, syn Duelův,', 'Nu 7:43': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k (suché) oběti;', 'Nu 7:44': 'zlatou pánvičku vážící deset lotů, plnou kadidla;', 'Nu 7:45': 'býka ze stáda, berana a ročního beránka k celopalu;', 'Nu 7:46': 'kozla k oběti za hřích;', 'Nu 7:47': 'a k pokojným obětem dva býky, pět beranů, pět kozlův a pět ročních beránků. To byla obět Eliasafa, syna Duelova.', 'Nu 7:48': 'Sedmého dne kníže Efraimovců Elisama, syn Ammiudův,', 'Nu 7:49': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:50': 'zlatou pánvičku vážící deset lotů, plnou kadidla;', 'Nu 7:51': 'býka ze stáda, berana a ročního beránka k celopalu;', 'Nu 7:52': 'kozla k oběti za hřích;', 'Nu 7:53': 'a k obětem pokojným dva býky, pět beranů, pět kozlův a pět ročních beránků. To byla obět Elisamy, syna Ammiudova.', 'Nu 7:54': 'Osmého dne kníže Manassovců Gamaliel, syn Fadassurův,', 'Nu 7:55': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:56': 'zlatou pánvičku vážící deset lotů, plnou kadidla;', 'Nu 7:57': 'býka ze stáda, berana a ročního beránka k celopalu;', 'Nu 7:58': 'kozla k oběti za hřích;', 'Nu 7:59': 'a k obětem pokojným dva býky, pět beranů, pět kozlův a pět ročních beránků. To byla obět Gamaliela, syna Fadassurova.', 'Nu 7:60': 'Devátého dne kníže Benjaminovcův Abidan, syn Gedeonův,', 'Nu 7:61': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:62': 'zlatou pánvičku vážící deset lotů, plnou kadidla;', 'Nu 7:63': 'býka ze stáda, berana a ročního beránka k celopalu;', 'Nu 7:64': 'kozla k oběti za hřích;', 'Nu 7:65': 'a k obětem pokojným dva býky, pět beranů, pět kozlův a pět ročních beránků. To byla obět Abidana, syna Gedeonova.', 'Nu 7:66': 'Desátého dne kníže Danovcův Ahiezer, syn Ammisaddajův,', 'Nu 7:67': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:68': 'zlatou pánvičku vážící deset lotů, plnou kadidla;', 'Nu 7:69': 'býka ze stáda, berana a ročního beránka k celopalu;', 'Nu 7:70': 'kozla k oběti za hřích;', 'Nu 7:71': 'a k obětem pokojným dva býky, pět beranů, pět kozlův a pět ročních beránků. To byla obět Ahiezera, syna Ammisaddajova.', 'Nu 7:72': 'Jedenáctého dne kníže Aserovců Fegiel, syn Ochranův,', 'Nu 7:73': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:74': 'zlatou pánvičku vážící deset lotů, plnou kadidla;', 'Nu 7:75': 'býka ze stáda, berana a ročního beránka k celopalu;', 'Nu 7:76': 'kozla k oběti za hřích;', 'Nu 7:77': 'a k obětem pokojným dva býky, pět beranů, pět kozlův a pět ročních beránků. To byla obět Fegiela, syna Ochranova.', 'Nu 7:78': 'Dvanáctého dne kníže Neftalovcův Ahira, syn Enanův,', 'Nu 7:79': 'přinesl stříbrnou mísu vážící sto třicet lotův, a stříbrnou misku mající sedmdesát lotů podle váhy svatyně, obě plné jemné mouky zadělané olejem k oběti (suché);', 'Nu 7:80': 'zlatou pánvičku vážící deset lotů, plnou kadidla;', 'Nu 7:81': 'býka ze stáda, berana a ročního beránka k celopalu;', 'Nu 7:82': 'kozla k oběti za hřích;', 'Nu 7:83': 'a k obětem pokojným dva býky, pět beranů, pět kozlův a pět ročních beránků. To byla obět Ahiry, syna Enanova.', 'Nu 7:84': 'Tyto věci byly od knížat israelských obětovány k posvěcení oltáře tehdy, když byl posvěcen: Dvanáct stříbrných mis, dvanáct stříbrných misek, dvanáct zlatých pánviček;', 'Nu 7:85': 'každá mísa měla sto třicet lotů stříbra a sedmdesát lotů každá miska, že tedy všecky stříbrné nádoby měly celkem dva tisíce čtyři sta lotů podle váhy svatyně;', 'Nu 7:86': 'dvanáct zlatých pánviček, plných kadidla, z nichž vážila každá deset lotů podle váhy svatyně, činí celkem sto dvacet lotů zlata.', 'Nu 7:87': 'K celopalům dvanáct býků ze stáda, dvanáct beranův a dvanáct ročních beránků; k tomu příslušné úlitby. K oběti za hřích dvanáct kozlů.', 'Nu 7:88': 'K obětem pokojným dvacet čtyři býci, šedesát beranů, šedesát kozlův a šedesát ročních beránků. Ty věci byly obětovány k posvěcení oltáře, když byl pomazán.', 'Nu 7:89': 'Když vcházel Mojžíš do stánku úmluvy, aby se (s Bohem) radil, slýchal Has mluvícího k sobě se slitovnice, jež byla nad archou zákona, mezi dvěma cheruby; odtud tedy k němu mluvíval.', 'Nu 8:1': 'Hospodin mluvil k Mojžíšovi:', 'Nu 8:2': 'Rci Aronovi: Svícen, na který budeš stavěti sedm lamp, nechať stojí na straně jižní. A přikaž, ať hledí lampy na sever ke stolu předkladných chlebů; v tu stranu, kam hledí svícen, ať padá jejich světlo.', 'Nu 8:3': 'Áron tak učinil; vstavil lampy na svícen, jak byl Hospodin Mojžíšovi přikázal.', 'Nu 8:4': 'Byl pak svícen uroben takto: Ze zlata vytepán byl dřík a vše, co z ramen po obou bocích vyrůstalo. Podle vzoru, jaký ukázal Hospodin Mojžíšovi, udělán byl svícen.', 'Nu 8:5': 'Hospodin mluvil k Mojžíšovi:', 'Nu 8:6': 'Vezmi Levity ze synův Israelových a očisti je', 'Nu 8:7': 'podle tohoto řádu: Buďtež pokropeni očistnou vodou a nechť oholí všecky chlupy těla svého; vyperou šat svůj a očistí se;', 'Nu 8:8': 'pak vezmou býka ze stáda, jakož i jemnou mouku zadělanou olejem k jeho suché oběti; druhého býka ze stáda vezmi k oběti za hřích.', 'Nu 8:9': 'Postav Levity před stánkem úmluvy a svolej všecku obec Israelitů.', 'Nu 8:10': 'Když budou tak Levité před Hospodinem, ať vloží na ně synové Israelovi ruce.', 'Nu 8:11': 'Áron pak je podá před Hospodinem v dar synův Israelských, by konali jeho službu.', 'Nu 8:12': 'Také Levité nechať vloží ruce na hlavy jmenovaných býků, z nichž jeden bude podán Hospodinu v obět za hřích a druhý v celopal, aby jim bylo zjednáno odpuštění.', 'Nu 8:13': 'Pak postav Levity před Árona a jeho syny, obětuj je Hospodinu a tak mu je zasvěť;', 'Nu 8:14': 'a odděl je od ostatních Israelitův, aby byli moji.', 'Nu 8:15': 'Potom vejdou do stánku úmluvy, aby mí sloužili. Tak tedy je očistíš a podáš je v posvátnou obět Hospodinovi. Jsouť mi dokonale odevzdáni od synův Israelových.', 'Nu 8:16': 'Za všecky prvorozence, kteří otvírají mateřské lůno v národě israelském, jsem je přijal.', 'Nu 8:17': 'Neboť moji jsou všichni prvorozenci Israelitů, z lidí i z dobytka; toho dne, kterého jsem usmrtil všecky prvorozence v Egyptě, zasvětil jsem si je.', 'Nu 8:18': 'Vzal jsem (si) tedy Levity místo všech prvorozenou synův Israelových', 'Nu 8:19': 'a věnoval jsem je Áronovi a synům jeho v dar z lidu, by mi sloužili místo Israelitů ve stánku úmluvy a modlili se za ně, by nestihla lid rána, kdyby se osmělil přistoupiti ke svatyni.', 'Nu 8:20': 'Mojžíš, Áron a všecka obec israelská učinili s Levity, co byl Hospodin Mojžíšovi přikázal.', 'Nu 8:21': '(Levité) se očistili a vyprali svá roucha, Áron pak je pozvedl před obličejem Hospodinovým a modlil se za ně, aby jsouce očištěni mohli vejíti do stánku úmluvy', 'Nu 8:22': 'konati svoji službu před Áronem a jeho syny. Jak byl Hospodin Mojžíšovi o Levitech nařídil, tak se stalo.', 'Nu 8:23': 'I mluvil Hospodin k Mojžíšovi:', 'Nu 8:24': 'Tento je zákon o Levitech: Od dvaceti pěti let a výše ať přicházejí, aby konali službu ve stánku úmluvy.', 'Nu 8:25': 'Když dovrší padesátý rok věku, přestanou sloužiti;', 'Nu 8:26': 'nechť pomáhají svým bratřím ve svatyni úmluvy, střežíce věcí jim svěřených, úřadu samého však zastávati nebudou. Tak budeš nakládati s Levity v příčině jejich služby.', 'Nu 9:1': 'Prvního měsíce druhého roku po vyjití z Egypta mluvil Hospodin k Mojžíšovi na poušti Sinaj:', 'Nu 9:2': 'Ať slaví Israelité fase v povinný čas,', 'Nu 9:3': 'čtrnáctého dne tohoto měsíce k večeru podle všech příslušných předpisův a ustanovení.', 'Nu 9:4': 'Mojžíš tedy přikázal Israelitům, by slavili fase.', 'Nu 9:5': 'I učinili tak v předepsaný čas, čtrnáctého dne měsíce k večeru, na hoře Sinaj. Podle všeho, co byl Hospodin Mojžíšovi přikázal, synové Israelovi učinili.', 'Nu 9:6': 'Tu hle, někteří znečištění lidskými mrtvolami, kteří nemohli toho dne slaviti fase, přistoupili k Mojžíšovi a Áronovi', 'Nu 9:7': 'pravíce jim: „Znečistili jsme se lidskými mrtvolami; proč máme býti odstrčeni, že nesmíme přinésti Hospodinu oběti mezi syny Israelovými v povinný čas?"', 'Nu 9:8': 'Mojžíš jim odpověděl: Počkejte, až se poradím, co Hospodin o vás poroučí.', 'Nu 9:9': 'I mluvil Hospodin k Mojžíšovi:', 'Nu 9:10': 'Rci synům Israelovým: Člověk z vašeho národa znečištěný lidskou mrtvolou, nebo ten, který je daleko na cestě, nechať slaví fase Hospodinovi', 'Nu 9:11': 'druhý měsíc, čtrnáctého dne toho měsíce k večeru; budou je jísti s nekvašenými chleby a s polními saláty;', 'Nu 9:12': 'do rána z něho nic nenechají, kosti mu nezlámou, všecek řád fase zachovají.', 'Nu 9:13': 'Ale člověk, který je čist nebo není na cestě, a přece fase neslaví, budiž vyhlazen ze svého národa, protože v předepsaný čas nepřinesl Hospodinu oběti; vina jeho bude lpěti na něm.', 'Nu 9:14': 'Také cizinec a příchozí, budou-li u vás, ať slaví Hospodinu fase podle příslušných předpisův a ustanovení. Týž zákon bude u vás pro cizince, jako pro domácího.', 'Nu 9:15': 'Toho dne, kdy byl stánek úmluvy postaven, zahalil jej oblak; od večera však až do rána měl nad stánkem podobu ohně.', 'Nu 9:16': 'Tak bývalo ustavičně: za dne přikrýval jej oblak, který měl v noci podobu ohně.', 'Nu 9:17': 'Když se oblak zahalující stánek vznesl, synové Israelovi dávali se na pochod; a na místě, kde se oblak zastavil, kladli se táborem.', 'Nu 9:18': 'Na rozkaz Hospodinův vyrazili a na jeho rozkaz stavěli stany. Po všecky dny, dokud stál oblak nad stánkem, zůstali na témže místě;', 'Nu 9:19': 'a stalo-li se, že dlouhou dobu nad ním zůstal, chovali se k Hospodinu tak, jak se chovati měli, a nevydali se na pochod,', 'Nu 9:20': 'pokud byl oblak nad stánkem. Na rozkaz Hospodinův stany stavěli a na rozkaz jeho (je) skládali.', 'Nu 9:21': 'Stál-li oblak od večera do rána a hned na úsvitě od stánku se vzdálil, vyrazili; ať se vzdálil ve dne nebo v noci, skládali stany.', 'Nu 9:22': 'Vznášel-li se nad stánkem dva dny, měsíc neb delší dobu, zůstali Israelité na témže místě a nehýbali se; hned však, jak se vzdálil, hnuli se táborem.', 'Nu 9:23': 'Na slovo Hospodinovo rozbíjeli stany a na slovo jeho vydávali se na pochod; chovali se k Hospodinu, jak se chovati měli, jak byl rozkázal skrze Mojžíše.', 'Nu 10:1': 'I mluvil Hospodin k Mojžíšovi:', 'Nu 10:2': 'Udělej si dvě stříbrné tepané trubky, jimiž bys mohl svolati lid, když by se mělo hnouti táborem.', 'Nu 10:3': 'Když dáš (těmi) trubkami zatroubiti, ať se shromáždí všecek národ k tobě, ke vchodu do stánku úmluvy.', 'Nu 10:4': 'Dáš-li zatroubiti jednou (z nich), přijdou k tobě knížata, náčelníci národa israelského.', 'Nu 10:5': 'Zazní-li však zvuk dlouhý a trhaný, dají se na pochod ti, kteří jsou k východní straně.', 'Nu 10:6': 'Když se bude týmž zvukem troubiti po druhé, vyrazí ti, kteří táboří na jihu; rovněž tak učiní ostatní, když se bude troubiti k pochodu.', 'Nu 10:7': 'Na znamení, že se má lid shromáždit, bude zvuk trub jednoduchý a nebude zníti trhaně.', 'Nu 10:8': 'Synové Áronovi, kněží, budou na trouby (ty) troubiti; bude to věčně platný zákon ve vašich pokoleních.', 'Nu 10:9': 'Vytáhnete-li ze svého území do boje proti nepřátelům, kteří s vámi válčí, trubte hřmotně na (ty) trouby a (tak) připomenete sebe Hospodinu, Bohu svému, byste byli vysvobozeni z moci nepřátel svých.', 'Nu 10:10': 'Když budete slaviti hody, svátky a nové měsíce, trubte na (ty) trouby při svých celopalech a obětech pokojných, aby vás připomněly Bohu vašemu. Já jsem Hospodin, Bůh váš.', 'Nu 10:11': 'Roku druhého, měsíce druhého, dvacátého dne měsíce zvedl se oblak nad stánkem úmluvy,', 'Nu 10:12': 'i vyrazili synové Israelovi v četách svých z pouště Sinaj (a táhli), až se oblak zastavil na poušti Faran.', 'Nu 10:13': 'Podle rozkazu Hospodinova (daného) Mojžíšem hnuli stany nejprve', 'Nu 10:14': 'Judovci podle svých čet, jichžto knížetem byl Nahasson, syn Aminadabův.', 'Nu 10:15': 'Ve kmeni Issacharovců byl knížetem Natanael, syn Suarův.', 'Nu 10:16': 'Ve kmeni Zabulonově byl knížetem Eliab, syn Helonův.', 'Nu 10:17': 'Když byl stánek složen, vykročili Gersonovci a Merarovci nesouce jej.', 'Nu 10:18': 'Pak se vydali na cestu Rubenovci po pořádku ve svých četách; jejich knížetem byl Helisur, syn Sedeurův.', 'Nu 10:19': 'V kmeni Simeonovců byl knížetem Salamiel, syn Surisaddajův.', 'Nu 10:20': 'V kmeni Gadovců byl knížetem Eliasaf, syn Duelův.', 'Nu 10:21': 'Pak vyšli Kaatovci nesouce (nářadí) svatyně; když s ním přišli na místo zastavení, byl již stánek postaven.', 'Nu 10:22': 'Potom dali se na pochod Efraimovci ve svých četách; v jejich zástupech byl knížetem Elisama, syn Amiudův.', 'Nu 10:23': 'Ve kmeni Manassovců byl knížetem Gamaliel, syn Fadassurův.', 'Nu 10:24': 'A ve kmeni Benjaminovců byl vůdcem Abidan, syn Gedeonův.', 'Nu 10:25': 'Poslední ze všeho branného lidu šli Danovci po svých četách; v jejich zástupech byl knížetem Ahiezer, syn Ammisaddajův.', 'Nu 10:26': 'Ve kmeni Aserovců byl knížetem Fegiel, syn Ochranův.', 'Nu 10:27': 'A ve kmeni Neftalovců byl knížetem Ahira, syn Enanův.', 'Nu 10:28': 'To je pořádek, ve kterém Israelité hýbali táborem a vydávali se ve svých četách na pochod.', 'Nu 10:29': 'I řekl Mojžíš Hobabovi, synu Raguela, Madianity, svému příbuznému: Dáváme se na pochod k místu, které nám Hospodin hodlá dáti; pojď s námi a budeme ti dobře činiti, neboť Hospodin slíbil mnoho dobrého Israelovi.', 'Nu 10:30': 'On mu odpověděl: Nepůjdu s tebou, nýbrž navrátím se do své země, v níž jsem se narodil.', 'Nu 10:31': 'Mojžíš pravil: Neopouštěj nás, neboť ty znáš, na kterých místech na poušti měli bychom klásti se táborem; buď tedy naším vůdcem.', 'Nu 10:32': 'Půjdeš-li s námi, dáme ti ze všeho dobrého, jež nám Hospodin dá.', 'Nu 10:33': 'Táhli tedy od hory Hospodinovy cestou tří dnů; Hospodinova archa úmluvy šla před nimi, starajíc se po tři dny o místo, kde by se mohli položiti táborem.', 'Nu 10:34': 'Byl tedy nad nimi oblak Hospodinův za dne, když se vydávali na pochod.', 'Nu 10:35': 'Když se archa zvedala, říkal Mojžíš: Povstaň, Hospodine, ať rozptýlí se tvoji nepřátelé, ať prchají, kdož tě nenávidí, přeci tebou!', 'Nu 10:36': 'Když pak se ukládala, říkával: Usaď se zase, Hospodine, mezi četnými zástupy Israelovými!', 'Nu 11:1': 'Lid počal reptati proti Hospodinu stýskaje si na svízele. Když to Hospodin uslyšel, rozhněval se; oheň Hospodinův vyšlehl proti nim a pohltil zadní část tábora.', 'Nu 11:2': 'Lid volal k Mojžíšovi, Mojžíš modlil se k Hospodinu a oheň uhasl.', 'Nu 11:3': 'I nazváno bylo to místo „Požářiště", protože vzplanul proti nim požár Hospodinův.', 'Nu 11:4': 'Sebranka lidu však, která s nimi stoupala, vzplanula choutkami, seděla naříkajíc, a když se k ní přidali též (ostatní) Israelité, pravila: Kdo nám dá masa k jídlu?', 'Nu 11:5': 'Rozpomínáme se na ryby, které jsme v Egyptě zdarma jídali; na mysl nám přicházejí okurky, melouny, por, cibule a česnek.', 'Nu 11:6': 'Duše naše je vyprahlá, nic jiného nevidí oči naše než mannu.', 'Nu 11:7': 'Byla pak manna jako seménko koriandrové, podoby bdelliové.', 'Nu 11:8': 'Lid obcházel, sbíral ji, mlel mlýnkem, třel v moždíři, vařil v hrnci a pekl z ní koláče, které měly chuť olejového pečiva.', 'Nu 11:9': 'Když padala v noci na stany rosa, padala i manna.', 'Nu 11:10': 'Mojžíš tedy slyšel, kterak lid pláče po čeledích (svých), každý ve vchodu do svého stanu. Tu hněv Hospodinům velmi vzplanul. Ale i Mojžíšovi zdála se věc nesnesitelnou;', 'Nu 11:11': 'i řekl Hospodinovi: Proč jsi ztrápil svého služebníka? Proč nenalézám milosti před tebou? A proč jsi vložil břímě všeho tohoto lidu na mne?', 'Nu 11:12': 'Počal jsem snad já všecek tento lid, nebo jsem jej porodil, že mi pravíš: „Nes je na prsou svých jako nosívá chůva děťátko, a dones je do země, kterou jsi přísežně slíbil jejich otcům"?', 'Nu 11:13': 'Odkud mám vzíti masa pro tak veliké množství? S pláčem na mne dorážejí: „Dej nám masa, ať pojíme".', 'Nu 11:14': 'Nemohu sám unésti všeho tohoto lidu, jeť na mne těžký.', 'Nu 11:15': 'Uznáš-li za dobré jinak, prosím tě, usmrť mě, aby mi (dále) nebylo hleděti na takovou bídu; tak naleznu milost v očích tvých.', 'Nu 11:16': 'Hospodin pravil Mojžíšovi: Shromáždi mi sedmdesát mužů ze starších israelských, o kterých víš, že jsou (skutečně) starší a učitelé lidu, přived je ke vchodu do stánku úmluvy a rozkaž jim, aby tam s tebou stáli;', 'Nu 11:17': 'já pak sestoupím, budu s tebou mluviti a vezmu z ducha tvého a dám jim, by nesli s tebou břímě lidu, abys nebyl obtížen ty sám.', 'Nu 11:18': 'Rci také lidu: Posvěťte se; zítra budete jísti maso, Slyšelť jsem vás říkati: „Kdo nám dá masa k jídlu? Dobře nám bylo v Egyptě." Dá vám tedy Hospodin masa, abyste jedli', 'Nu 11:19': 'ne jeden den, ani dva, nebo pět, nebo deset, ba ani dvacet,', 'Nu 11:20': 'nýbrž celý měsíc, až vám poleze nosem a zoškliví se, a to proto, že jste zavrhli Hospodina, který jest uprostřed vás, a že jste před ním plakali říkajíce: „Proč jsme z Egypta vyšli?"', 'Nu 11:21': 'Mojžíš pravil: Šest set tisíc pěších má tento lid a ty pravíš: „Budu jim dávati jísti masa po celý měsíc."', 'Nu 11:22': 'Bude snad možno zbíti tolik ovec a býků, že by jim stačilo k jídlu? Či lze shromážditi všecky ryby mořské, aby je nasytily?', 'Nu 11:23': 'Hospodin mu odpověděl: Není ruka Hospodinova dosti mocna? Již nyní uzříš, zdali má řeč stane se skutkem.', 'Nu 11:24': 'Přišel tedy Mojžíš a vypravoval lidu slova Hospodinova, shromáždil sedmdesát mužů ze starších israelských a kázal jim postaviti se okolo stánku.', 'Nu 11:25': 'Hospodin pak v oblaku sestoupil, mluvil k němu, vzal z ducha, který byl v Mojžíšovi, a dal (těm) sedmdesáti mužům. Když duch (ten) na nich spočinul, byli zachváceni duchem proroctví, jenž nerušené (v nich) působil.', 'Nu 11:26': 'Dva muži, z nichž jeden slul Eldad a druhý Medad, byli zůstali ve stanech; také na ně duch (ten) se snesl, ač nevyšli ke stánku; patřiliť k oněm sepsaným.', 'Nu 11:27': 'Když se tedy ukázalo, že jsou – ač ve stanech – uchváceni duchem proroctví, běžel (kterýsi) chlapec a oznámil to Mojžíšovi řka: Eldad a Medad jeví prorockého ducha ve stanech.', 'Nu 11:28': 'Josue, syn Nunův, služebník Mojžíšův, vyvolený z mnohých, ihned pravil: Pane můj, Mojžíši, zabraň jim to!', 'Nu 11:29': 'On však řekl: Proč na mne žárlíš? Kéž by byl všechen lid duchem prorockým zachvácen a kéž by jim dal Hospodin svého ducha!', 'Nu 11:30': 'I vrátil se Mojžíš a starší israelští do stanů.', 'Nu 11:31': 'Vyšel pak od Hospodina vítr, uchvátil za mořem křepelky, přinesl je a spustil na tábor a na celé jeho okolí ve vzdálenosti cesty jednoho dne; lítaly ve vzduchu dva lokte vysoko nad zemí.', 'Nu 11:32': 'Byl tedy všecek lid celý ten den a celou, noc i druhý den na nohou, chytal křepelky a sušil je kolem tábora; kdo málo nachytal, měl jich deset korů.', 'Nu 11:33': 'Ještě bylo maso v jejich zubech, ještě nebyl pokrm ten stráven, když tu – hle – vzplanul hněv Hospodinův na lid a stihl jej velmi velikou ranou.', 'Nu 11:34': 'Místo to nazváno bylo „Hroby choutek", nebo tam pohřbili z lidu ty, kteří se dali unésti choutkami. Vyšedše z „Hrobů choutek" přišli do Haserotu a tam zůstali.', 'Nu 12:1': 'I mluvila Maria a Áron proti Mojžíšovi pro jeho manželku, která byla Etiopka.', 'Nu 12:2': 'Pravili: Mluvil Hospodin toliko skrze Mojžíše? Zda nemluvil podobně i k nám? Když to Hospodin uslyšel – ', 'Nu 12:3': 'Mojžíš byl totiž muž velmi tichý, tišší nežli všichni lidé na světě – ', 'Nu 12:4': 'ihned pravil jemu, Áronovi a Marii: Vyjděte – vy tři – ke stánku úmluvy. Když vyšli,', 'Nu 12:5': 'sestoupil Hospodin v oblakovém sloupu, postavil se ve vchodu do stánku a zavolal Árona a Marii. Když přišli,', 'Nu 12:6': 'řekl jim: Slyšte mé řeči: Je-li někdo mezi vámi Hospodinovým prorokem, ukazují se mu u vidění nebo mluvím k němu ve snách.', 'Nu 12:7': 'Takový však (prorok) není můj služebník Mojžíš, jenž je ve všem domě mém nejvěrnější;', 'Nu 12:8': 'k němu totiž mluvím ústy k ústům a zjevně, ne v hádankách a (ne) v obrazech vidí Hospodina. Proč tedy jste se odvážili mluviti proti služebníku mému Mojžíšovi?', 'Nu 12:9': 'A rozhněvav se na ně odešel;', 'Nu 12:10': 'také oblak, který byl nad stánkem, zmizel. Maria pak zbělela malomocenstvím jako sníh. Když Áron na ni pohleděl a viděl, že jest malomocenstvím osypána,', 'Nu 12:11': 'pravil Mojžíšovi: Prosím, pane můj, neuvaluj na nás tohoto hříchu, jehož jsme se z nerozumu dopustili.', 'Nu 12:12': 'Ať není tato jako mrtvola nedochůdčete, jež bývá zahazováno (hned) z mateřského lůna; hle, již polovice jejího masa jest malomocenstvím nakažena.', 'Nu 12:13': 'Mojžíš volal k Hospodinu: Bože, prosím, uzdrav ji.', 'Nu 12:14': 'Hospodin mu odpověděl: Kdyby byl její otec naplil jí do obličeje, zdaž by nemusila aspoň sedm dní rdíti se studem? Ať zůstane sedm dní odloučena za táborem a pak budiž zase povolána zpět!', 'Nu 12:15': 'Byla tedy Maria sedm dní z tábora vyloučena a lid nehnul se s toho místa, dokud nebyla Maria zase povolána.', 'Nu 13:1': 'Vyšed z Haserotu lid tábořil na poušti Faran.', 'Nu 13:2': 'Tam pravil Hospodin Mojžíšovi:', 'Nu 13:3': 'Pošli muže, aby ohledali zemi Kanaan, kterou chystám se dáti synům Israelovým, po jednom z předních každého kmene.', 'Nu 13:4': 'Mojžíš učinil, co byl Hospodin rozkázal, a vyslal z pouště Faran knížata. Jejich jména jsou tato:', 'Nu 13:5': 'Z kmene Rubenova Sammua, syn Zechurův.', 'Nu 13:6': 'Z kmene Simeonova Safat, syn Huriův.', 'Nu 13:7': 'Z kmene Judova Kaleb, syn Jefonův.', 'Nu 13:8': 'Z kmene Issacharova Igal, syn Josefův.', 'Nu 13:9': 'Z kmene Efraimova Osee, syn Nunův.', 'Nu 13:10': 'Z kmene Benjaminova Falti, syn Rafuův.', 'Nu 13:11': 'Z kmene Zabulonova Geddiel, syn Sodiův.', 'Nu 13:12': 'Z kmene Josefova, (totiž) z kmene Manassova, Gaddi, syn Susiův.', 'Nu 13:13': 'Z kmene Danova Ammiel, syn Gemalliův.', 'Nu 13:14': 'Z kmene Aserova Stur, syn Michaelův.', 'Nu 13:15': 'Z kmene Neftaliova Nahabi, syn Vapsiův.', 'Nu 13:16': 'Z kmene Gadova Guel, syn Machiův.', 'Nu 13:17': 'To jsou jména mužů, které Mojžíš poslal, aby ohledali zemi. Osee, syna Nunova, přezval: „Josue".', 'Nu 13:18': 'Poslal je tedy Mojžíš, aby vyšetřili zemi Kanaan, řka jim: Stoupejte jižní stranou. Až se dostanete do hor,', 'Nu 13:19': 'ohledejte zemi, jaká jest, i lid, který v ní sídlí, je-li silný či slabý, je-li ho mnoho či málo;', 'Nu 13:20': 'je-li země dobrá či špatná, jaká jsou města, zda hrazená či (osady) beze zdí;', 'Nu 13:21': 'je-li půda tučná či neplodná, je-li lesnatá či beze stromů. Buďte statečné mysli a přineste nám z plodin země té. Bylo to v dobu, kdy lze již jísti rané hrozny.', 'Nu 13:22': 'Šli tedy a vyšetřili zemi od pouště Sin až do Rohob, (jež jest) na cestě do Ematu.', 'Nu 13:23': 'Stoupali jihem a přišli do Hebronu, kdež byl Achiman, Sisaj a Tolmaj, synové Enakovi. Hebron totiž byl o sedm let vystavěn dříve než egyptské město Tanis.', 'Nu 13:24': 'Když přišli až k „Hroznovému potoku", uřezali ratolest s hroznem a dva muži nesli ji na tyči. Nesli také něco granátových jablek a fíkův onoho místa.', 'Nu 13:25': 'Bylo nazváno Neheleskol, to jest „Hroznový potok", protože synové Israelovi odtud nesli hrozen.', 'Nu 13:26': 'Po čtyřiceti dnech, schodivše všecku krajinu, vyzvědači té země se vrátili,', 'Nu 13:27': 'a přišli k Mojžíšovi, k Áronovi a k veškeré obci synův, Israelových na poušť Faran, to jest do Kadesu. Vypravujíce ukazovali jim a všemu množství plody té země.', 'Nu 13:28': 'Vypravovali: Přišli jsme do země, do které jsi nás poslal. Vpravdě teče mlékem a medem, jak viděti z těchto plodův.', 'Nu 13:29': 'Má však obyvatele velmi silné a města převeliká a hrazená. Plémě Enakovo jsme tam viděli.', 'Nu 13:30': 'Amalečané sídlí na straně jižní, Heťané, Jebušané a Amorrhejští na horách a Kanaanští při moři a okolo řeky Jordánu.', 'Nu 13:31': 'Mezitím Kaleb krotil reptání lidu, které proti Mojžíšovi vznikalo, a pravil: Pojďme a zaberme zemi (tu), neboť můžeme se jí zmocniti.', 'Nu 13:32': 'Ale jiní, kteří byli s ním, říkali: Nikoliv, nemůžeme táhnouti na tento lid, protože je silnější než my.', 'Nu 13:33': 'A pomlouvali u synův Israelových zemi, kterou byli prohledali, řkouce: Země, kterou jsme propátrali, zžírá své obyvatele; lid, který jsme viděli, je vysoké postavy.', 'Nu 13:34': 'Viděli jsme tam jakés obludy z plemene Enakova, z rodu obřího; proti nim zdáli jsme se jako kobylky.', 'Nu 14:1': 'Té noci všecek lid dal se tedy do hlasitého pláče', 'Nu 14:2': 'a všichni Israelité reptali proti Mojžíšovi a Áronovi, říkajíce:', 'Nu 14:3': 'Kéž bychom byli zemřeli v Egyptě, nebo zhynuli na této veliké poušti! Kéž by nás byl nezavedl Hospodin do té země, bychom nepadli mečem a ženy a děti naše by nebyly odvedeny do zajetí! Zdaž není lépe vrátit se do Egypta"?', 'Nu 14:4': 'A říkali druh druhu: Ustanovme si vůdce a vraťme se do Egypta!', 'Nu 14:5': 'Uslyševše to Mojžíš a Áron padli přede vší obcí israelskou na tvář až k zemi.', 'Nu 14:6': 'Josue však, syn Nunův, a Kaleb, syn Jefonův, kteří se byli zúčastnili prohlídky země, roztrhli svá roucha', 'Nu 14:7': 'a pravili veškeré obci synův Israelových: Země, kterou jsme obešli, jest velmi dobrá.', 'Nu 14:8': 'Bude-li (nám) Hospodin milostiv, uvede nás do ní a dá (nám) zemi, která teče mlékem a medem.', 'Nu 14:9': 'Nepozdvihujte se proti Hospodinu! A nebojte se lidu té země, neboť jako chléb, tak je můžeme snísti; všecka pomoc je opustila, s námi je Hospodin; nebojte se!', 'Nu 14:10': 'Když všecko množství křičelo a chtělo je uházeti kamením, ukázala se všem synům Israelovým nad stánkem úmluvy velebnost Hospodinova.', 'Nu 14:11': 'A Hospodin pravil Mojžíšovi: Jak dlouho ještě bude mě tento lid tupiti? Jak dlouho budou mi odpírati víru přes všecka znamení, která jsem před nimi učinil?', 'Nu 14:12': 'Stihnu je tedy morem a zahladím; tebe pak učiním knížetem nad národem větším a silnějším, než je tento.', 'Nu 14:13': 'Mojžíš pravil Hospodinu: Jak se dovědí Egypťané, z jejichžto středu jsi tento lid vyvedl,', 'Nu 14:14': 'a obyvatelé této země – oni slyšeli, že ty, Hospodine, jsi mezi tímto lidem, že dovoluješ na sebe hleděti tváří v tvář, že tvůj oblak je zakrývá a že jdeš před nimi v sloupě oblakovém ve dne a v sloupě ohnivém v noci – ', 'Nu 14:15': '(jak se tedy dovědí), že jsi usmrtil tak veliké množství jako jediného člověka, řeknou:', 'Nu 14:16': '„Nemohl uvésti lidu do země, kterou byl (mu) přísežně slíbil; proto je pobil na poušti."', 'Nu 14:17': 'Ukaž se tedy velikost moci Hospodinovy, jak jsi přisahal, řka:', 'Nu 14:18': '„Hospodin je shovívavý, velice milostivý, odpouští hříchy a nepravosti, nikoho však nenechávaje bez trestu, navštěvuje hříchy otců na synech do třetího i čtvrtého kolena."', 'Nu 14:19': 'Odpusť, prosím, hřích tohoto lidu podle velikosti milosrdenství svého, jako jsi odpouštěl od vyjití z Egypta až sem.', 'Nu 14:20': 'Hospodin odpověděl: Odpouštím na tvou prosbu.', 'Nu 14:21': '(Avšak) jako že jsem živ, (a jako že je) všecka země naplněna velebností Hospodinovou :', 'Nu 14:22': 'Nikdo z těch, kteří viděli mou velebnost a znamení, která jsem učinil v Egyptě a na poušti, a (přece) mě pokoušeli již desetkrát, nedbajíce hlasu mého,', 'Nu 14:23': 'neuzří té země, kterou jsem přísežně slíbil otcům jejich; nikdo z těch, kteří mě tupili, jí nespatří.', 'Nu 14:24': 'Avšak služebníka svého Kaleba, který jsa naplněn jiným duchem mne poslouchal, uvedu do země, kterou schodil, a bude majetkem jeho potomstva.', 'Nu 14:25': 'Poněvadž Amalečané a Kanaanští sídlí v údolích, hněte zítra táborem a vraťte se zase na poušť cestou k Rudému moři.', 'Nu 14:26': 'K Mojžíšovi pak a Áronovi mluvil Hospodin řka:', 'Nu 14:27': 'Jak dlouho tento zlý lid proti mně reptá! Slyšel jsem stížnosti synův Israelových.', 'Nu 14:28': 'Rci jim tedy: Jako že jsem živ – dí Hospodin – podle vašich řečí, které jsem slyšel, vám učiním.', 'Nu 14:29': 'Na této pouští budou ležeti vaše mrtvoly. Všichni, kteří jste sečteni od dvaceti let a výše, kteří jste proti mně reptali,', 'Nu 14:30': 'nevejdete do země, nad kterou jsem zvedl svou ruku, že vás v ní usadím – kromě Kaleba, syna Jefonova, a Josua, syna Nunova.', 'Nu 14:31': 'Avšak dítky vaše, o kterých jste řekli, že se stanou kořistí nepřátel, tam uvedu, aby viděly zemi, která se vám nelíbila.', 'Nu 14:32': 'Vaše mrtvoly budou ležeti na poušti.', 'Nu 14:33': 'Vaši synové budou se na poušti potulovati a pykati za vaši nevěrnost čtyřicet let – dokud nebudou mrtvoly všech otců na poušti ležeti – ', 'Nu 14:34': 'podle počtu čtyřiceti dnů, v nichžto jste zemi vyšetřili; rok za den bude počítán. Čtyřicet let budete pykati za nepravosti své a zakoušeti trestu mého.', 'Nu 14:35': 'Nebol, jak jsem pravil, tak učiním všemu tomuto zlému lidu, který se proti mně spikl; na této poušti zahyne, zemře.', 'Nu 14:36': 'Všichni tedy muži, které byl Mojžíš poslal vyšetřiti zemi, a kteří vrátivše se, popudili všecek lid k reptání proti němu, pomlouvajíce zemi, že je zlá,', 'Nu 14:37': 'zemřeli, byvše stiženi ranou před Hospodinem;,', 'Nu 14:38': 'Josue však, syn Nunův, a Kaleb, syn Jefonův, ze všech, kteří byli vyšli prozkoumat zemi, zůstali živi.', 'Nu 14:39': 'Když pak Mojžíš všecka tato slova všem Israelitům oznamoval, lid se velmi rmoutil.', 'Nu 14:40': 'A hle, časně ráno vstali a táhli vzhůru do hor řkouce: Hodláme odebrati se na místo, o němž Hospodin mluvil; zhřešiliť jsme.', 'Nu 14:41': 'Mojžíš jim pravil: Proč přestupujete slovo Hospodinovo, když se vám to (přece) nezdaří?', 'Nu 14:42': 'Nepostupujte – neníť Hospodin s vámi – abyste nepadali před svými nepřáteli.', 'Nu 14:43': 'Amalečané a Kanaanští jsou před vámi, jejich mečem padnete, protože jste nechtěli poslechnouti Hospodina; Hospodin s vámi nebude.', 'Nu 14:44': 'Ale oni byli zaslepeni a (táhli) dále do hor. Hospodinova archa úmluvy však a Mojžíš nevyšli z tábora.', 'Nu 14:45': 'I sestoupili Amalečané a Kanaanští“ kteří na (těch) horách sídlili, bili je, porazili a pronásledovali až do Hormy.', 'Nu 15:1': 'Hospodin mluvil k Mojžíšovi:', 'Nu 15:2': 'Rci synům Israelovým: Až vejdete do země, v nížto se usadíte a kterou vám dám,', 'Nu 15:3': 'když budete podávati Hospodinu obět v celopal, obět pokojnou, ze slibu, z dobré vůle, nebo o vašich svátcích, abyste Hospodinu připravili libou vůni, ať z hovězího dobytka nebo z bravu:', 'Nu 15:4': 'každý, kdo bude podávati obět (krvavou), přinese v obět též desetinu efy jemné mouky zadělané olejem, jehož bude čtvrtina hinu,', 'Nu 15:5': 'a touž míru vína přidá v úlitbu ke každému beránku (podanému) v celopal nebo v obět pokojnou.', 'Nu 15:6': 'K beranu buďte (přidány) v obět dvě desetiny jemné mouky, která buď zadělána třetinou hinu oleje;', 'Nu 15:7': 'a třetina téže míry vína v úlitbu budiž obětována k vůni Hospodinu příjemné.', 'Nu 15:8': 'Když podáš býčka v celopal, v obět. ze slibu neb v obět pokojnou,', 'Nu 15:9': 'přidáš ke každému býčku tři desetiny jemné mouky, zadělané polovicí hinu oleje;', 'Nu 15:10': 'touž míru vína (přidáš) v úlitbu k vůni Hospodinovi velmi příjemné.', 'Nu 15:11': 'Tak učiníš', 'Nu 15:12': 'při každém býčku, beranu, beránku i kozlu.', 'Nu 15:13': 'Tím řádem, jak domácí, tak cizinec', 'Nu 15:14': 'budou obětovati.', 'Nu 15:15': 'Týž zákon i právo bude vám i cizinci ve (vaší) zemi.', 'Nu 15:16': 'Hospodin mluvil k Mojžíšovi:', 'Nu 15:17': 'Rci synům Israelovým:', 'Nu 15:18': 'Až přijdete do země, kterou vám dám,', 'Nu 15:19': 'a budete požívati chlebů té země, oddělíte od svých pokrmů', 'Nu 15:20': 'prvotiny Hospodinovi. Jako oddělujete prvotiny z humna,', 'Nu 15:21': 'tak odevzdávati budete i prvotiny pokrmů Hospodinovi.', 'Nu 15:22': 'Přestoupíte-li nedopatřením něco z toho, co přikázal Hospodin Mojžíšovi,', 'Nu 15:23': 'a co přikázal skrze něho vám, ode dne, kterého začal přikázání dávati i po všecku další dobu – ', 'Nu 15:24': 'opomine-li tedy lid něco takového učiniti: nechať přinese býčka ze skotu v celopal k vůni Hospodinovi velmi příjemné, k tomu v obět suchou i úlitbu, jak obřadné předpisy žádají, a kozla v obět za hřích;', 'Nu 15:25': 'kněz bude se za všecku obec synův Israelových modliti a bude jim odpuštěno, neboť nezhřešili dobrovolně a přinesli zápalnou obět za sebe a za hřích z nedopatření.', 'Nu 15:26': 'Bude tedy odpuštěno veškeré obci synův Israelových i cizincům, kteří jsou u nich hostmi, nebo provinění veškeré obce stalo se nedopatřením.', 'Nu 15:27': 'Zhřeší-li nedopatřením jednotlivec, přinese roční kozu v obět za hřích;', 'Nu 15:28': 'kněz bude se za něho modliti, že nevěda zhřešil před Hospodinem, a vyprosí mu odpuštění. Tak bude mu odpuštěno.', 'Nu 15:29': 'Jak pro domácí, tak pro cizince bude týž zákon, pro všecky, kteří, zhřeší bezděky,', 'Nu 15:30': 'Ale člověk, který se dopustil něčeho ze zpupnosti, ať je to domácí nebo cizinec, – protože se Hospodinu zprotivil – budiž vyhlazen ze svého lidu.', 'Nu 15:31': 'Neboť pohrdl slovem Božím a příkaz jeho porušil; proto bude vyhlazen a jeho nepravost na něm lpí.', 'Nu 15:32': 'Když byli Israelité na poušti, nalezli člověka, an sbíral dříví v sobotu.', 'Nu 15:33': 'I přivedli ho k Mojžíšovi, Áronovi a ke vší obci.', 'Nu 15:34': 'Ti jej uvěznili, nevědouce, co s ním učiniti.', 'Nu 15:35': 'I řekl Hospodin Mojžíšovi: Smrtí ať zemře člověk ten, všechen lid ať jej ukamenuje venku za táborem!', 'Nu 15:36': 'Vyvedli jej tedy ven, uházeli ho kamením a on umřel, jak byl Hospodin přikázal.', 'Nu 15:37': 'Hospodin pravil též Mojžíšovi:', 'Nu 15:38': 'Rci synům Israelovým, aby si dělali na cípech plášťů třapce a na ně nechať upevní prýmky z modrého purpuru.', 'Nu 15:39': 'Když na ně pohlédnou, ať si vzpomenou všech příkazů Hospodinových, by nehonili se za svým srdcem a za svýma očima, zpronevěřujíce se všelijakými způsoby,', 'Nu 15:40': 'nýbrž aby raději majíce na mysli příkazy Hospodinovy, plnili je a byli svati Bohu svému.', 'Nu 15:41': 'Já jsem Hospodin, Bůh váš, který jsem vás vyvedl z Egypta, bych byl Bohem vaším.', 'Nu 16:1': 'Tu hle, Kore, syn Isaara, syna Kaata, syna Leviho, Datan a Abiron, synové Eliabovi, Hon, syn Feletův z kmene Rubenova,', 'Nu 16:2': 'a dvě stě padesát jiných Israelitů, předákův obce, kteří bývali do shromáždění zejména povoláváni, povstalo proti Mojžíšovi.', 'Nu 16:3': 'Srotivše se tedy proti Mojžíšovi a Áronovi, pravili: „Již toho mějte dosti! Jsouť všichni příslušníci obce svati a uprostřed všech jest Hospodin. Proč se povyšujete nad lid Hospodinův?"', 'Nu 16:4': 'Když to uslyšel Mojžíš, padl na tvář až k zemi', 'Nu 16:5': 'a (potom) pravil Koreovi a celé (jeho) tlupě: „Ráno Hospodin oznámí, kteří jsou jeho; svatým dovolí přiblížiti se k sobě, a které vyvolil, budou směti k němu přistoupiti.', 'Nu 16:6': 'Učiňte tedy toto: Vezmi každý svou kadidelnici, ty, Koře, i celá tvoje tlupa;', 'Nu 16:7': 'zítra naberte ohně a položte naň kadidla před Hospodinem; koho si vyvolí, ten bude svatý. Příliš se vyvyšujete, synové Leviovi!"', 'Nu 16:8': 'A dále pravil Koreovi: „Slyšte, synové Leviovi!', 'Nu 16:9': 'Je vám to málo, že oddělil vás Bůh Israelův ode všeho lidu a přibral k sobě, byste mu sloužili při stánkové bohoslužbě, byste státi před shromážděným lidem a jemu sloužili?', 'Nu 16:10': 'Dovolil tobě a všem tvým bratřím Levitům k sobě se blížiti proto, byste si osobovali také kněžskou důstojnost', 'Nu 16:11': 'a celá tlupa tvá aby se bouřila proti Hospodinovi? Nebo kdo jest Áron, že proti němu reptáte?"', 'Nu 16:12': 'Mojžíš poslal také pro Datana a Abirona, syny Eliabovy, oni však odpověděli: „Nepřijdeme.', 'Nu 16:13': 'Je ti to málo, že jsi nás vyvedl ze země, která tekla mlékem a medem, abys (nás) na poušti nechal pomříti, že chceš i panovati nad námi?', 'Nu 16:14': 'Skutečně, tys nás uvedl do země, v níž tekou potoky mléka a medu, a dal jsi nám ve vlastnictví pole a vinice! Chceš nám i oči vyloupali? Nepřijdeme."', 'Nu 16:15': 'Mojžíš se velmi rozhněval a řekl Hospodinu: Neshlédni na jejich oběti; ty víš, že jsem nikdy ani oslíka od nich nevzal a že jsem nikomu z nich nic zlého neučinil.', 'Nu 16:16': 'Koreovi pak pravil: „Ty a všecka tvoje tlupa postavte se zítra před Hospodina zvláště a Áron (se postaví) také zvláště.', 'Nu 16:17': 'Vezměte každý svou kadidelnici a vložte do ní kadidla; přineste tak Hospodinu dvě stě padesát kadidelnic; také Áron bude držeti svou kadidelnici."', 'Nu 16:18': 'Když tak učinili a', 'Nu 16:19': 'když shromáždili všecku obec u vchodu do stánku proti Mojžíšovi a Áronovi, kteří (tam) státi, ukázala se všem velebnost Hospodinova.', 'Nu 16:20': 'Hospodin mluvě k Mojžíšovi a k Áronovi pravil:', 'Nu 16:21': 'Odstupte od tohoto lidu, ať jej náhle zahladím!', 'Nu 16:22': 'Oni padli na tvář až k zemi a pravili: Přemocný, Bože duší všech těl, když jeden hřeší, zdali hněv tvůj zachvátí všecky?', 'Nu 16:23': 'Hospodin řekl Mojžíšovi:', 'Nu 16:24': 'Rozkaž všemu národu, ať se oddělí od stanovišť Korcových, Datanových a Abironových.', 'Nu 16:25': 'Mojžíš tedy vstal a šel k Datanovi a Abironovi; starší israelští šli za ním.', 'Nu 16:26': 'I řekl zástupu: Vzdalte se od stanů (těchto) bezbožníkův a nedotýkejte se ničeho, co jest jejich, byste nebyli pro jejich hříchy spolu s nimi zachváceni.', 'Nu 16:27': 'Odstoupili tedy od jejich stanů kolkolem. Datan a Abiron vyšedše, stáli ve vchodech do Svých stanů se ženami a s dětmi v plném počtu.', 'Nu 16:28': 'Mojžíš pravil: Po tom poznáte, že mě Hospodin poslal, bych činil všecko, co vidíte, a že jsem nic nečinil z vlastní vůle.', 'Nu 16:29': 'Zemrou-li, jako jiní lidé mrou, i tito, a stihne-lije rána, jakou obyčejně i jiní lidé bývají stíháni, neposlal mne Hospodin;', 'Nu 16:30': 'učiníli však Hospodin věc neobyčejnou, že země otevře ústa svá a pohltí je se vším, co jim patří, a sestoupí-li za živa do pekel, poznáte, že se rouhali Hospodinu.', 'Nu 16:31': 'A věru hned, jak přestal mluviti, rozstoupila se jim pod nohama', 'Nu 16:32': 'země, otevřela ústa svá a pohltila je i s jejich stany a se vším majetkem.', 'Nu 16:33': 'Tak sestoupili za živa do pekel, byli přikryti zemí a zmizeli z národa.', 'Nu 16:34': 'Všecek Israel, který stál kolem, utíkal, slyše křik hynoucích, řka: Aby snad i nás nepohltila země!', 'Nu 16:35': 'Vyšel však i oheň od Hospodina a usmrtil dvě stě a padesát mužů, kteří přinášeli kadidlo.', 'Nu 16:36': 'Hospodin poté mluvil k Mojžíšovi:', 'Nu 16:37': 'Přikaž Eleazarovi, synu Áronovu, knězi, by sebral kadidelnice, které leží v ohni, a oheň ať rozmetá na všecky strany;', 'Nu 16:38': 'jsouť za život hříšníků posvěceny. Ať je roztáhne na plechy a pobije jimi oltář – byloť v nich podáno Hospodinu kadidlo a jsou posvěceny – aby v nich Israelité viděli významnou památku.', 'Nu 16:39': 'Vzal tedy kněz Eleazar měděné kadidelnice, ve kterých přinesli (kadidlo) ti, kteří byli ohněm pohlceni, rozkoval je na plechy a pobil (jimi) oltář,', 'Nu 16:40': 'aby byli budoucně Israelité jimi napomínáni, že nikdo nepovolaný, nejsa z krve Áronovy, nesmí přistoupiti podat Hospodinu kadidla, by nezakusil, čeho zakusil Kore a všecka jeho tlupa – (zcela) podle rozkazu daného Hospodinem Mojžíšovi.', 'Nu 16:41': 'Druhého dne však reptala všecka obec synův Israelových proti Mojžíšovi a Áronovi pravíc: Vy jste usmrtili lid Hospodinův!', 'Nu 16:42': 'Když vznikala bouře, a rozbroj se vzmáhal,', 'Nu 16:43': 'Mojžíš a Áron utekli ke stánku úmluvy. Když do něho vstoupili, přikryl jej oblak a ukázala se velebnost Hospodinova.', 'Nu 16:44': 'A Hospodin řekl Mojžíšovi:', 'Nu 16:45': 'Vyjděte ze středu toho lidu, také je hned zahladím. Oni leželi na tváři', 'Nu 16:46': 'a Mojžíš pravil Áronovi: Vezmi kadidelnici, naber s oltáře ohně, polož naň kadidla a běž rychle k lidu, bys modlil se zaň, nebo hněv Hospodinův již propukl a trest zuří.', 'Nu 16:47': 'Áron tak učinil, běžel mezi lid, jejž oheň již hubil, zapálil kadidlo,', 'Nu 16:48': 'stoje mezi mrtvými i živými, modlil se za lid a rána přestala.', 'Nu 16:49': 'Těch, kteří byli usmrceni, bylo čtrnáct tisíc sedm set, kromě těch, kteří zahynuli ve vzpouře Koreově.', 'Nu 16:50': 'Když byla pohroma zastavena, Áron vrátil se k Mojžíšovi ke vchodu do stánku úmluvy.', 'Nu 17:1': 'Hospodin mluvil k Mojžíšovi:', 'Nu 17:2': 'Mluv k synům Israelovým a vezmi od nich hole, po jedné z každého kmene, od každého knížete kmene, tedy dvanáct holí, a napiš jméno každého na jeho hůl.', 'Nu 17:3': 'Jméno Áronovo budiž na holi kmene Levi. Každá hůl bude zastupovati (všecky) čeledi (jednoho kmene).', 'Nu 17:4': 'Polož je do stánku úmluvy před zákon, tam, kde s tebou mluvívám.', 'Nu 17:5': 'Koho z nich vyvolím, toho hůl vypučí; tak vzdálím od sebe reptání synův Israelových, která proti vám pronášejí.', 'Nu 17:6': 'Mojžíš (to) oznámil Israelitům. Každý kníže dal mu hůl, po jedné za každý kmen, že bylo dvanáct holí, kromě hole Áronovy.', 'Nu 17:7': 'Mojžíš je položil před Hospodina ve stánku zjevení.', 'Nu 17:8': 'Když druhého dne zase přišel, shledal, že hůl Áronova z kmene Levi vypučela; z nalitých poupat vyrazily květy, z nichžto [když se lupeny rozšířily] utvořily se mandle.', 'Nu 17:9': 'Potom Mojžíš vynesl všecky hole od Hospodina ke všem Israelitům; ti si je prohlédli a každý zase vzal svou hůl.', 'Nu 17:10': 'I řekl Hospodin Mojžíšovi: Zanes zase hůl Áronovu do stánku zjevení, ať je tam chována na výstražné znamení pro buřičské Israelity, by (tak) umlkla jejich reptání přede mnou a nebyli (zase) usmrcováni.', 'Nu 17:11': 'Mojžíš učinil podle rozkazu Hospodinova.', 'Nu 17:12': 'Israelité však pravili Mojžíšovi: Hle, veta je po nás, všichni jsme syny smrti.', 'Nu 17:13': 'Kdokoli se odváží přiblížiti se ke stánku Hospodinovu, umírá. Zda všichni do jednoho máme býti vyhlazeni?', 'Nu 18:1': 'Hospodin řekl Áronovi: Ty, tvoji synové a s tebou i kmen tvůj budete zodpovídati se za provinění proti svatyni. Ty (totiž) a s tebou tvoji synové budete odpovědni za hříchy proti vašemu kněžství;', 'Nu 18:2': 'přiber si však i bratry své z kmene Levi, žezlo otce tvého, ať jsou u tebe a přisluhují ti. – Ty však a synové tvoji budete konati službu ve stánku zjevení. – ', 'Nu 18:3': 'Levité budou dbáti tvých rozkazův a (hleděti si) vší služby stánkové; však jen tak, by se nepřibližovali k nářadí svatyně a k oltáři, aby nezemřeli a vy s nimi.', 'Nu 18:4': 'Ať jsou u tebe, ať opatrují stánek a obstarávají všecku službu jemu příslušnou. Nikdo nepovolaný nesmí se mezi vás vtírati.', 'Nu 18:5': 'Opatrujte svatyni a hleďte si oltářní služby, aby nestihl hněv synův Israelových.', 'Nu 18:6': 'Já jsem vám dal Levity, vaše bratry ze synův Israelových, odevzdal jsem vám ty, kteří byli Hospodinu věnováni, by konali službu u jeho stánku.', 'Nu 18:7': 'Ty však a tvoji synové zastávejte svůj kněžský úřad; všecko co přísluší ke službě oltářové a co je za oponou, budiž od kněží spravováno. Přistoupí-li kdo nepovolaný, budiž usmrcen.', 'Nu 18:8': 'Hospodin mluvil k Áronovi: Hle, odevzdávám ti dozor nad svými dávkami. Všecko, co synové Israelovi zasvěcují, dávám tobě i synům tvým za konání kněžských povinností; bude to zákon věčně platný.', 'Nu 18:9': 'Z toho, co je zasvěcováno a přinášeno Hospodinu, budou tyto věci tvoje: Každá obět krvavá i nekrvavá, co mi podáváno v obět za hřích a za zpronevěru a stává se svatosvatým, bude tvé a tvých synů;', 'Nu 18:10': 'budeš to jísti ve svatyni – jeť to tobě posvěceno; jen mužští smějí toho požívati.', 'Nu 18:11': 'Na prvotiny, které Israelité slibují a přinášejí, dávám věčné právo tobě. tvým synům i dcerám tvým; kdo je v domě tvém čist, smí jich požívati.', 'Nu 18:12': 'Všecek nejlepší olej, víno i obilí, které přinášejí v prvotiny Hospodinu, ti dávám.', 'Nu 18:13': 'Všecky prvotiny úrody, kterou země plodí a které jsou Hospodinu přinášeny, budou ke tvým potřebám; kdo je v domě tvém čist, smí z nich jísti.', 'Nu 18:14': 'Všecko, co dají Israelité ze slibu, bude tvoje.', 'Nu 18:15': 'Cokoliv otvírá mateřské lůno kteréhokoli živočicha, a co Hospodinovi odevzdávají, ať je to člověk nebo zvíře, bude po právu tvé. Jen za prvorozeného člověka přijmeš výkupné a každé nečisté zvíře dáš vykoupiti;', 'Nu 18:16': 'po jednom měsíci dáš jej vykoupiti pěti loty stříbra podle váhy svatyně – lot má 20 zrn –;', 'Nu 18:17': 'prvorozence však krávy, ovce a kozy nedáš vykoupiti, neboť zasvěceny jsou Hospodinu. Krev jejich vyliješ na oltář a tuk spálíš k vůni velmi příjemné Hospodinovi;', 'Nu 18:18': 'maso připadne tobě k požívání jako posvěcené, hrudí a pravé plece bude tvé.', 'Nu 18:19': 'Věčné právo na všecky posvátné dávky, které odvádějí Israelité Hospodinu, dáváni tobě, synům tvým i dcerám. Je to věčně platná úmluva soli před Hospodinem tobě i tvým synům.', 'Nu 18:20': 'Hospodin pravil Áronovi: V zemi Israelitů nebudete míti žádného majetku ani údělu mezi nimi; já jsem úděl tvůj a dědičný majetek tvůj mezi syny Israelovými.', 'Nu 18:21': 'Levitům však dávám ve vlastnictví všecky desátky Israelitů za službu, kterou mi konají ve stánku úmluvy.', 'Nu 18:22': 'Israelité totiž nebudou již přistupovati ke stánku a tak dopouštěti se smrtonosného hříchu.', 'Nu 18:23': 'Jen synové Leviovi budou mi ve stánku sloužiti a pykati za hříchy lidu: to bude zákon, věčně platný ve vašich pokoleních. Jiného majetku nebudou míti,', 'Nu 18:24': 'jsouce spokojeni s odváděnými desátky, které jsem vyhradil k jejich užitku a potřebě.', 'Nu 18:25': 'Hospodin mluvil k Mojžíšovi:', 'Nu 18:26': 'Rozkaž Levitům a oznam jim: Když obdržíte od synův Israelových desátky, které jsem vám dal, obětujte z nich prvotiny, to jest desátý díl desátku Hospodinu,', 'Nu 18:27': 'aby vám byl počítán jako desátek lidu. Jak z humna, tak z lisu,', 'Nu 18:28': 'ze všeho, z čeho dostáváte desátky, přineste obět Hospodinu a odevzdejte ji knězi Áronovi.', 'Nu 18:29': 'Vše, co budete z desátkův odváděti a co určíte za dary Hospodinovi, budou věci vybrané a nejlepší.', 'Nu 18:30': 'Rci jim: Když budete z desátků věci vybrané a nejlepší odváděti (Hospodinu), bude vám to tak počítáno, jako byste dali dávky z humna i z lisu.', 'Nu 18:31': 'Budete je jísti, vy i rodiny vaše, na všech svých místech, jeť to mzda za službu, kterou konáte ve stánku zjevení.', 'Nu 18:32': 'Nehřešte při tom, nechávajíce sobě věci nejlepší a nejtučnější, abyste neznesvětili (tak) darů synův Israelových a nezemřeli.', 'Nu 19:1': 'Hospodin mluvil k Mojžíšovi a k Áronovi:', 'Nu 19:2': 'Toto je zákon, kterýž dal Hospodin: Přikaž synům Israelovým, ať k tobě přivedou krávu červenou, přiměřeného věku, bezvadnou, která nenesla dosud jha.', 'Nu 19:3': 'Odevzdejte ji knězi Eleazarovi, který ji dá vyvésti ven za stany a před očima všech zabije.', 'Nu 19:4': 'V krvi její omoče prst, sedmkrát pokropí směrem ke vchodu do stánku,', 'Nu 19:5': 'a dá ji spáliti před očima všech; kůži a maso její, i krev a mrvu dá hoditi do ohně.', 'Nu 19:6': 'Také (kus) cedrového dřeva, yzop a dvakrát barvený červec hodí kněz do plamene, který stravuje krávu.', 'Nu 19:7': 'Pak teprve, když vypere svůj šat a okoupe se, bude mu dovoleno vejíti do tábora; bude nečist až do večera.', 'Nu 19:8': 'Ale i ten, kdo ji pálil, vypere svůj šat, okoupe se a bude nečist až do večera.', 'Nu 19:9': 'Muž čistý pak sebere popel krávy a vysype jej venku za stany na místě zcela čistém, aby tu byl pro obec synův Israelových opatrován na přípravu kropící vody; bylať kráva spálena v obět za hřích.', 'Nu 19:10': 'Ten, kdo nesl popel krávy, vypere svůj šat a bude nečist až do večera. Synům Israelovým i cizincům, kteří mezi nimi sídlí, bude ustanovením svatým a věčně platným toto:', 'Nu 19:11': 'Kdo se dotkne lidské mrtvoly a bude proto sedm dní nečist,', 'Nu 19:12': 'budiž dne třetího a sedmého touto vodou pokropen a tak bude očištěn. Nebude-li pokropen dne třetího, nebude moci býti dne sedmého očištěn.', 'Nu 19:13': 'Každý, kdo se dotkne lidské mrtvoly, nebude však touto smíšenou vodou pokropen, poskvrní stánek Hospodinův a bude z Israele vyhlazen. Protože nebyl pokropen očistnou vodou, bude nečist a nečistota jeho na něm zůstane.', 'Nu 19:14': 'Zákon o člověku, který zemře ve stanu, je tento: Každý, kdo vstoupí do jeho stanu, jakož i všecko nářadí, které tam jest, bude sedm dní nečisto.', 'Nu 19:15': '(Každá) otevřená nádoba, která není svrchu zavázána, bude nečista.', 'Nu 19:16': 'Dotkne-li se někdo člověka usmrceného v poli, neb sama od sebe zemřelého, kosti jeho, nebo hrobu, bude nečist sedm dní.', 'Nu 19:17': 'Ať pak vezmou z popela spálené oběti za hřích, nechať nasypou jej do nádoby a nalijí naň živé vody;', 'Nu 19:18': 'člověk čistý namočí v ní yzop a pokropí jí celý stan, všecko nářadí i lidi, jmenovaným dotykem znečištěné.', 'Nu 19:19': 'Tak očistí čistý nečistého třetího a sedmého dne; očištěný dne sedmého se okoupe, vypere svůj šat a bude nečist až do večera.', 'Nu 19:20': 'Nebude-li kdo tímto obřadem očištěn, budiž vyhlazen z obce, nebo poskvrnil svatyni Hospodinovu; nebyl totiž vodou očistnou pokropen.', 'Nu 19:21': 'To budiž zákonem věčně platným. Také ten, kdo vodou kropí, vypere svůj šat; každý, kdo se dotkne očistné vody, bude nečist až do večera.', 'Nu 19:22': 'Čehokoli se nečistý dotkne, znečistí; a kdo se něčeho takového dotkne, bude nečist až do večera.', 'Nu 20:1': 'Prvního měsíce přišli synové Israelovi, všecka (jejich) obec, na poušť Sin a lid položil se táborem v Kades. Tam zemřela Maria a byla tamže pohřbena.', 'Nu 20:2': 'Když se lidu nedostávalo vody, shlukli se proti Mojžíšovi a Áronovi,', 'Nu 20:3': 'bouřili se a pravili: Kéž bychom byli zahynuli před Hospodinem se svými bratry!', 'Nu 20:4': 'Proč jste vyvedli obec Hospodinovu na poušť, bychom (tu) i se svými stády pomřeli?', 'Nu 20:5': 'Proč jste nás vyvedli z Egypta a přivedli na toto zlé místo, kde nelze síti, které neplodí fíků, nemá vinic, ani granátových jablek, ba ani pitné vody?', 'Nu 20:6': 'Mojžíš a Áron nechavše lid, vešli do stánku úmluvy, padli na tvář až k zemi [a volali k Hospodinu: Hospodine, Bože, uslyš křik tohoto lidu a otevři jim poklad svůj, studnici vody živé, aby, když se napijí, přestali reptati]. Tu se nad nimi ukázala velebnost Hospodinova', 'Nu 20:7': 'a Hospodin pravil Mojžíšovi:', 'Nu 20:8': 'Vezmi hůl, shromáždi lid ty i bratr tvůj Áron, mluvte ke skále před nimi a ona vydá vody. Když tak vyvedeš ze skály vodu, bude píti všecko množství i dobytek jeho.', 'Nu 20:9': 'Mojžíš podle rozkazu Hospodinova vzal hůl, jež byla před tváří Hospodinovou,', 'Nu 20:10': 'shromáždil lid před skálu a pravil jim: Slyšte, buřiči a nevěrci: Budeme moci vyvésti vám vodu z této skály?', 'Nu 20:11': 'Když pak Mojžíš pozdvihl ruku a udeřil dvakrát holí do skály, vyšla veliká hojnost vody, že pili lid i dobytek.', 'Nu 20:12': 'Mojžíšovi však a Áronovi Hospodin pravil: Že jste mi nevěřili, a tak mne před syny Israelovými neoslavili, neuvedete těchto zástupů do země, kterou jim dám.', 'Nu 20:13': 'To jsou „Vody odporu", kde odpírali synové Israelovi Hospodinu a (kde) na nich ukázal svou svatost.', 'Nu 20:14': 'Mojžíš zatím poslal posly z Kadesu ke králi edomskému, by mu řekli: Toto vzkazuje tvůj bratr Israel: Víš o všech svízelích, které nás stihly.', 'Nu 20:15': 'Otcové naši sestoupili do Egypta, sídlili jsme tam dlouhý čas, a utiskovali Egypťané nás i otce naše;', 'Nu 20:16': 'i volali jsme k Hospodinu a vyslyšel nás a poslal anděla, který nás z Egypta vyvedl. Hle, jsme v Kadesu, na hranicích tvého území;', 'Nu 20:17': 'a prosíme, bychom směli projíti tvou zemí. Nepotáhneme přes pole ani přes vinice, nebudeme píti vody z tvých studní, nýbrž půjdeme veřejnou cestou, ani vpravo ani vlevo se neuchylujíce, dokud nevyjdeme z tvých hranic.', 'Nu 20:18': 'Edom jim odpověděl: Nepotáhnete mým územím, sice se zbraní proti vám vytrhnu.', 'Nu 20:19': 'Israelité pravili: Půjdeme po vyšlapané cestě, a napijeme-li se tvé vody, my i dobytek náš, nahradíme, co je spravedlivého; s náhradou škody nebude nijaké potíže, jen když rychle projdeme.', 'Nu 20:20': 'On však odpověděl: Neprojdeš! A hned vytáhl proti nim s nesčetným množstvím ve zbrani.', 'Nu 20:21': 'Že tedy nechtěl prosícího vyslyšeti, dovoliti průchod svým územím, Israel od něho odbočil.', 'Nu 20:22': 'Když pak vytrhli z Kadesu, přitáhli k hoře Hór, která je na pomezí Edomska.', 'Nu 20:23': 'Tam pravil Hospodin Mojžíšovi:', 'Nu 20:24': 'Áron se odebere ke svým soukmenovcům, neboť nevejde do země, kterou jsem dal synům Israelovým, ježto nevěřil mým ústům u „Vod odporu".', 'Nu 20:25': 'Vezmi Árona a s ním jeho syna a zaveď je na horu Hór.', 'Nu 20:26': 'Svlékni otce z jeho roucha a oblec v ně Eleazara, syna jeho; Áron (totiž) bude přiřazen (ke svým předkům); zemře tam.', 'Nu 20:27': 'Mojžíš učinil podle rozkazu Hospodinova: před očima veškeré obce vstoupili na horu Hór', 'Nu 20:28': 'a když svlékl s Árona roucha jeho, oblékl v ně Eleazara, jeho syna.', 'Nu 20:29': 'Když pak na vrchu hory (Áron) zemřel, (Mojžíš) sestoupil s Eleazarem dolů.', 'Nu 20:30': 'Všecka obec, vidouc, že Áron zemřel, oplakávala ho třicet dní po všech rodinách.', 'Nu 21:1': 'Když to uslyšel kanaanský král Aradu, který sídlil na jihu, že totiž Israel táhne cestou vyzvědačů, vyšel proti němu do boje, zvítězil a odnesl si z něho kořist.', 'Nu 21:2': 'Israel však zavázal se Hospodinu slibem řka: Dáš-li mi tento lid do moci, zničím jeho města.', 'Nu 21:3': 'Hospodin vyslyšel prosby Israelovy a vydal mu Kanaanské. Israel je pobil, vyvrátil města jejich a nazval to místo Horma [to jest „Klatba"].', 'Nu 21:4': 'S hory Hór šli cestou, která vede k Rudému moři, aby obešli Edomsko. Tam začaly lid mrzeti obtíže cesty,', 'Nu 21:5': 'i mluvil proti Bohu a Mojžíšovi: Proč jsi nás vyvedl z Egypta, bychom na poušti zemřeli? Není chleba, není vody; již se nám hnusí tento ničemný pokrm.', 'Nu 21:6': 'Za to poslal Hospodin na lid hady, jichžto uštknutí pálilo jak oheň. Když hadi štípali, že mnoho lidu pomřelo,', 'Nu 21:7': 'přišli k Mojžíšovi a řekli: Zhřešili jsme, že jsme mluvili proti Hospodinu a proti tobě; modli se, by odňal od nás hady!. Mojžíš se tedy za lid modlil,', 'Nu 21:8': 'a Hospodin mu pravil: Udělej měděného hada a vztyč jej na žerdi; kdo jsa uštknut naň pohlédne, zůstane živ.', 'Nu 21:9': 'Učinil tedy Mojžíš měděného hada a vztyčil jej na žerdi; když naň uštknutí pohledali, uzdravovali se.', 'Nu 21:10': 'Jdouce dále, Israelité položili se táborem v Obotě.', 'Nu 21:11': 'Odtud vyšedše, rozbili stany v Jeabarim, na poušti, která leží na východ od Moabska.', 'Nu 21:12': 'Hnuvše se odtud přišli k potoku Zared.', 'Nu 21:13': 'Odšedše odtud položili se proti (potoku) Arnonu, který je v pouští, vychází v území Amorrhejských a pak činí hranici Moabska děle Moabany od Amorrhejských;', 'Nu 21:14': 'proto praví se v knize bojů Hospodinových: Jako učinil v moři Rudém, učiní také v údolích Arnonu.', 'Nu 21:15': 'Skaliska potoků se sklonila, aby odpočívala v Aru, a ležela na hranicích Moabů.', 'Nu 21:16': 'Odtud (táhli až) bylo viděti místo „Studnice", o které pravil Hospodin Mojžíšovi: Shromáždi lid a dám jim vodu.', 'Nu 21:17': 'Tehdy zpíval Israel tuto píseň: „Vystup, studnice" – společně zpívali – ', 'Nu 21:18': '„kterou vykopala knížata, již vyhrabali vůdcové lidu svými žezly, svými holemi." Z pouště táhli do Mattany.', 'Nu 21:19': 'Z Mattany do Nahalielu. Z Nahalielu do Bamotu.', 'Nu 21:20': 'Z Bamotu do údolí, jež leží v Moabských pláních na návrší Fasgy, a hledí dolů v pustinu.', 'Nu 21:21': 'Israel vzkázal Sehonovi, králi amorrhejskému:', 'Nu 21:22': 'Prosím, dovoliž mi projíti tvou zemí; neuchýlíme se na pole, ani na vinice, nebudeme píti vody ze studnic, potáhneme po veřejné cestě, dokud nepřejdeme tvého území.', 'Nu 21:23': 'On však nechtěl dopustit, aby prošel Israel jeho územím, nýbrž sebrav vojsko vytáhl proti němu na poušť, přitáhl do Jasy a pustil se s ním v boj.', 'Nu 21:24': 'Israel ho porazil ostřím meče, a zabral jeho zemi od Arnonu až k Jaboku a k Ammoňanům, jejichžto hranice byly obsazeny silnými četami;', 'Nu 21:25': 'zmocnil se všech jeho měst, a usadil se ve městech amorrhejských, totiž v Hesebonu a v místech k němu příslušných.', 'Nu 21:26': 'Město Hesebon patřilo králi amorrhejskému Sehonovi, protože (předtím) vedl válku s králem moabským a zmocnil se veškeré jeho země, která mu (tehdy) náležela, až po Arnon.', 'Nu 21:27': 'Proto praví popěvek: Pojďte do Hesebonu, budiž stavěno a opevněno město Sehonovo!', 'Nu 21:28': 'Oheň vyšel z Hesebonu, plamen z města Sehonova; pohltil Ar, město Moabů, i ty, kdož sídlí na výšinách arnonských.', 'Nu 21:29': 'Běda vám, Moabové, veta po tobě, národe Chamosův! Synové jeho byli zahnáni na útěk a dcery jeho vydány v zajetí Sehonovi, králi Amorrhejských.', 'Nu 21:30': 'Jejich jho je svrženo od Hesebonu až po Dibon; vysílení přišli do Nofe a do Madaby.', 'Nu 21:31': 'Tábořil tedy Israel v zemi Amorrhejských.', 'Nu 21:32': 'Mojžíš poslal (vyzvědače), aby ohledali Jazer. (Israelité) pak dobyli osad k němu příslušných a zmocnili se obyvatelstva.', 'Nu 21:33': 'Potom se obrátili a táhli cestou k Basanu. Og, král Basanu, vyšel proti nim do boje se vším lidem svým do Edraj.', 'Nu 21:34': 'Tu pravil Hospodin Mojžíšovi: Neboj se ho, nebol dal jsem ti ho do moci, všechen lid i zemi jeho; učiníš mu, jako jsi učinil Sehonovi, králi amorrhejskému, který sídlil v Hesebonu.', 'Nu 21:35': 'Pobili tedy také jej, syny jeho a všecek lid jeho do posledního muže a zabrali jeho zemi.', 'Nu 22:1': 'Israelité táhli dále a položili se táborem na Moabských pláních, proti kterým za Jordánem leží Jericho.', 'Nu 22:2': 'Balak, syn Seforův, vida vše, co učinil Israel Amorrhejským, (vida),', 'Nu 22:3': 'že se ho Moabové bojí a útoku jeho že by neodolali,', 'Nu 22:4': 'řekl starším madianským: Tento lid zhubí všecky, kteří sídlí v našich krajinách, jako když býk spásá trávu až po kořen. – Balak byl toho času králem v Moabsku. – ', 'Nu 22:5': 'Poslal tedy posly k Balaamovi, synu Beorovu, věštci, který sídlil nad řekou země synův Ammonových, by ho zavolali a řekli: Hle, z Egypta vyšel lid, který přikryl povrch země a usadil se proti mně.', 'Nu 22:6': 'Přijel tedy a proklej tento lid, jeť silnější než já; snad budu pak moci poraziti jej a vyhnati ze své země. Vímť, že požehnaný jest, komu žehnáš, a zlořečený, komu zlořečíš.', 'Nu 22:7': 'Šli tedy starší moabští a madianští nesouce mzdu za věštbu. Když přišli k Balaamovi a vyřizovali mu všecka slova Balakova,', 'Nu 22:8': 'odpověděl: Zůstaňte tu na noc, odpovím vám podle toho, co mi řekne Hospodin. Když (tedy) u Balaama zůstali, přišel Bůh a pravil mu:', 'Nu 22:9': 'Co chtějí tito muži u tebe?', 'Nu 22:10': 'Odpověděl: Balak, syn Seforův, král moabský, vzkazuje:', 'Nu 22:11': '„Hle, lid, který vyšel z Egypta, přikryl povrch země; přijď a proklej ho, snad budu pak moci nějakými způsobem bojovati proti němu a jej zahnati."', 'Nu 22:12': 'Bůh řekl Balaamovi: Nechoď s nimi a lidu toho neproklínej, neboť jest požehnaný.', 'Nu 22:13': 'Balaam tedy ráno vstav, pravil knížatům: Jděte domů, neboť Hospodin mi zapověděl jíti s vámi.', 'Nu 22:14': 'Knížata se tedy vrátila a řekla Balakovi: Balaam nechtěl jíti s námi.', 'Nu 22:15': 'Balak poslal opět mnohem více a vznešenějších, (poslů), než byl poslal po prvé.', 'Nu 22:16': 'Když přišli k Balaamovi, pravili: Toto praví Balak, syn Seforův: Nemeškej přijíti ke mně;', 'Nu 22:17': 'hodlám tě uctíti a dám ti, cokoli budeš chtíti. Přijď a proklej tento lid.', 'Nu 22:18': 'Balaam odpověděl: I kdyby mi dal Balak všecko stříbro a zlato, co ho má ve svém domě, nebudu moci změniti slova Hospodina, Boha mého, bych mluvil více nebo méně.', 'Nu 22:19': 'Prosím, zůstaňte zde i tuto noc, bych mohl zvěděti, co mi opět odpoví Hospodin,', 'Nu 22:20': 'Přišel tedy v noci Bůh k Balaamovi a řekl mu: Přišli tito lidé tě povolati? Vstaň a jdi s nimi; ale čiň jen, co ti přikáži.', 'Nu 22:21': 'Báno Balaam vstav osedlal oslici a jel s nimi.', 'Nu 22:22': 'Bůh se však rozhněval. Anděl Hospodinův postavil se na cestě proti Balaamovi, který seděl na oslici a měl dva chlapce s sebou.', 'Nu 22:23': 'Oslice vidouc, že anděl stojí v. cestě s taseným mečem, uhnula s cesty a šla polem. Když ji Balaam bil, aby ji uvedl na cestu,', 'Nu 22:24': 'postavil se anděl do soutěsky mezi dvěma zídkami, jimiž byly ohrazeny vinice,', 'Nu 22:25': 'Oslice vidouc ho, přitiskla se ke zdi a přitřela jezdci nohu. Ten však ji bil opět.', 'Nu 22:26': 'Anděl ustoupil pak do (jiné) úžiny, kde nebylo možná ani vpravo ani vlevo vyhnouti, a postavil se zase v cestu.', 'Nu 22:27': 'Když oslice viděla anděla (tu) státi, padla jezdci pod nohama; ten rozhněvav se, bil ji prudčeji holí do boků.', 'Nu 22:28': 'Tu otevřel Hospodin oslici ústa, že promluvila: Co jsem ti udělala? Proč mě biješ, hle, již po třetí?', 'Nu 22:29': 'Balaam odpověděl: Protože jsi zasloužila, neboť jsi sobě posměch učinila ze mne; kéž bych měl meč, bych tě zabil!', 'Nu 22:30': 'Oslice řekla: Zdaž nejsem tvým soumarem, na kterém jsi do dneška jezdíval? Pověz, kdy jsem ti něco podobného učinila? On řekl: Nikdy!', 'Nu 22:31': 'Tu Hospodin náhle otevřel Balaamovi oči, že uzřel anděla stojícího na cestě s vytaseným mečem; i poklonil se mu schýliv se až k zemi.', 'Nu 22:32': 'Anděl mu řekl: Proč (již) po třetí biješ oslici svou? Já přicházím, abych, se ti postavil (na odpor), neboť převrácena je tvá cesta a mně odporná.', 'Nu 22:33': 'Kdyby byla oslice nesešla s cesty a nevyhnula, když jsem se postavil proti ní, byl bych tě usmrtil, ona však byla by zůstala živa.', 'Nu 22:34': 'Balaam řekl: Zhřešil jsem nevěda, že ty stojíš proti mně; nyní tedy, nelíbí-li se ti, bych šel, vrátím se zase.', 'Nu 22:35': 'Anděl pravil: Jdi s nimi, ale střež se mluvili cos jiného, než ti přikáži! Balaam tedy šel s knížaty.', 'Nu 22:36': 'Když to Balak uslyšel, vyšel mu vstříc do moabského města, které je v nejzazších končinách Arnonu,', 'Nu 22:37': 'a pravil mu: Poslal jsem posly, by tě povolali; proč jsi hned nepřišel ke mně? Snad proto, že bych nemohl tvůj příchod odměniti?', 'Nu 22:38': 'On mu odpověděl: Hle, tu jsem; avšak nebudu moci mluviti nic jiného, než co Bůh vloží v má ústa.', 'Nu 22:39': 'Potom jeli spolu a přijeli do města, jež bylo v nejzazších končinách jeho království.', 'Nu 22:40': 'Balak dal poraziti býky a ovce, a poslal (z nich) dary Balaamovi a knížatům, kteří byli s ním.', 'Nu 22:41': 'Ráno pak zavedl jej na výšiny Baalovy, (odkudž) viděl zadní voj národa israelského.', 'Nu 23:1': 'I pravil Balaam Balakovi: Dej mi zde vystavěti sedm oltářův a připrav mi tolikéž telat a týž počet beranů.', 'Nu 23:2': 'Když učinil Balak Balaamovi po vůli, vložili oba po (jednom) teleti a beranu na (každý) oltář.', 'Nu 23:3': 'I řekl Balaam Balakovi: Postůj chvilku u své zápalné oběti; já půjdu, snad mi vyjde Hospodin vstříc; cokoliv mi rozkáže, povím ti.', 'Nu 23:4': 'Když rychle odešel, Bůh mu vyšel vstříc. Balaam oslovil ho řka: Sedm oltářů dal jsem vystavěti a vložil na ně po (jednom) teleti a beranu.', 'Nu 23:5': 'Hospodin vložil mu do úst slovo a pravil: Vrať se k Balakovi a to pověz.', 'Nu 23:6': 'Když se Balaam vrátil, shledal, že Balak stojí u své zápalné oběti se všemi moabskými knížaty.', 'Nu 23:7': 'Tu pronesl propověď svoji řka: Z Aramu přivedl mne Balak, moabský král, z hor východních. „Pojď," pravil, „zlořečit Jakobovi, pospěš proklít Israele!"', 'Nu 23:8': 'Kterak budu zlořečiti, komu nezlořečí Bůh, proč bych měl já proklínati, koho neproklíná Hospodin?', 'Nu 23:9': 'S vrcholu skalisk ho vidím, a s návrší naň patřím. Odloučen bude sídlit (tento) lid, mezi národy nebude se počítati.', 'Nu 23:10': 'Kdo by mohl sčítat prach Jakobův, a kdo zvědět, kolik je potomstva Israelova? Kéž bych zemřel smrtí spravedlivců, kéž bych skonal tak, jak oni!', 'Nu 23:11': 'Tu pravil Balak Balaamovi: Co to činíš? Abys mým nepřátelům zlořečil, jsem tě povolal, a ty naopak jim žehnáš.', 'Nu 23:12': 'On mu odpověděl: Zdaž mohu činiti něco jiného, než mi káže Hospodin?', 'Nu 23:13': 'Balak mu pravil: Pojď se mnou na jiné místo, odkud bys část Israele viděl – celého bys viděti nemohl – odtud ho proklej.', 'Nu 23:14': 'Když ho zavedl na vyvýšené místo na vrchu horstva Fasgy, Balaam vystavěl sedm oltářů, položil na každý po (jednom) teleti a beranu,', 'Nu 23:15': 'a pravil Batakovi: Postůj chvilku u své zápalné oběti; já půjdu vstříc (Hospodinu).', 'Nu 23:16': 'Hospodin mu vyšel vstříc, vložil mu do úst slovo, a pravil: Vrať se k Balakovi a to mu pověz.', 'Nu 23:17': 'Když se Balaam vrátil, shledal, že Balak stojí u své zápalné oběti s moabskými knížaty. Balak se ho tázal: Co ti pravil Hospodin?', 'Nu 23:18': 'Tu (Balaam) pronesl propověď svoji, řka: Stůj, Balaku, a slyš, poslouchej, synu Seforův!', 'Nu 23:19': 'Není Bůh jako člověk, by klamal; není jako zrozenec lidský, by se měnil. Řekl-li něco, jak by toho neučinil? promluvil-li, jak by toho nevykonal?', 'Nu 23:20': 'Uloženo mi, bych žehnal, požehnání zabránit nemohu.', 'Nu 23:21': 'Není modly v Jakobovi, sochy v Israeli neviděti. Hospodin, jeho Bůh, je s ním, jásot z králova vítězství v něm (zní).', 'Nu 23:22': 'Bůh jej vyvedl z Egypta, síla jeho podobá se zubru.', 'Nu 23:23': 'Není hadačství v Jakobovi, není věštění v Israeli; časem svým se oznamuje Jakobovi a Israelovi, co Bůh učiní.', 'Nu 23:24': 'Národ (ten), hle, jako lvice bude vstávat a se zvedat jako lev; nelehne si, dokud kořisti nezhltne, dokud se krve usmrcených nenapije.', 'Nu 23:25': 'Tu pravil Balak Balaamovi: Nezlořeč mu ani nežehnej.', 'Nu 23:26': 'On však pravil: Neřekl jsem ti, že učiním vše, cokoliv mi Hospodin přikáže?', 'Nu 23:27': 'Pojď tedy – mluvil dále Balak – zavedu tě na jiné místo, snad se zalíbí Bohu, bys jim odtud klnul.', 'Nu 23:28': 'I uvedl ho na vrch hory Fogor, který hledí dolů na pustinu.', 'Nu 23:29': 'Balaam mu řekl: Postav mi tuto sedm oltářův a připrav tolikéž telat a beranů.', 'Nu 23:30': 'Balak učinil, jak si Balaam přál, a položil po (jednom) teleti a beranu na každý oltář.', 'Nu 24:1': 'Balaam vida, že chce Hospodin, by Israelovi požehnal, neodešel (již), jako byl odbíhal prve, aby hledal věštby, nýbrž obrátil se tváří k poušti,', 'Nu 24:2': 'pozvedl očí a viděl Israele podle kmenů tábořícího ve stanech. Tu se na něho snesl duch Boží', 'Nu 24:3': 'a on jal se pronášeti propověď svoji: Mluvil Balaam, syn Beorův, řekl muž se zavřeným okem,', 'Nu 24:4': 'pravil ten, jenž řeči Boží slyšel, patřil na to, co mu Všemohoucí ve vidu ukázal, sražen byl k zemi, a pak otevřel oči:', 'Nu 24:5': 'Jak jsou krásné stany tvé, Jakobe, a tvé příbytky, Israeli!', 'Nu 24:6': 'Jako údolí plná hájů, jako podél řek svlažované zahrady, jako stany, jež postavil Hospodin, jako cedry blízko vody.', 'Nu 24:7': 'Voda teče z jeho okovů, výsev jeho v hojné vláze. Vyvýšen bude král jeho nad Agaga, jemuž království bude vzato.', 'Nu 24:8': 'Bůh jej vyvedl z Egypta, síla jeho podobá se zubru; bude hltat národy, své nepřátele, kosti jejich přerážeti, prostřelovat svými šípy.', 'Nu 24:9': 'Natáhnuv se leží jako lev neb jako lvice, kterou budit nikdo se neodváží. Kdo ti bude žehnat, bude sám též požehnán, a kdo bude ti klnout, mezi kleté bude zařazen.', 'Nu 24:10': 'Balak rozhněval se na Balaama, spráskl ruce a pravil: Abys proklel nepřátele moje, jsem tě povolal, ty však jsi jim (již) třikrát požehnal;', 'Nu 24:11': 'vrať se domů! Hodlal jsem tě slavně poctíti, Hospodin však tě chystané pocty zbavil.', 'Nu 24:12': 'Balaam odpověděl Balakovi: Vždyť jsem pravil tvým poslům, které jsi ke mně poslal:', 'Nu 24:13': '„I kdyby mi dal Balak všecko stříbro a zlato, co ho má ve svém domě, nebudu moci přestoupiti rozkazu Hospodina, Boha svého, bych pronesl něco dobrého nebo zlého ze srdce svého, ale všecko, co mi poví Hospodin, budu mluviti."', 'Nu 24:14': 'Dříve však, než odejdu k lidu svému, poradím ti, jak bude národu tvému zachovali se k národu tomuto v poslední doby.', 'Nu 24:15': 'I pronesl opět propověď řka: Mluvil Balaam, syn Beorův, řekl muž se zavřeným okem,', 'Nu 24:16': 'pravil ten, jenž řeči Boží slyšel, jenž myšlenky Nejvyššího zná, patřil na to, co mu Všemohoucí ve vidu ukázal, sražen byl k zemi, a pak otevřel oči :', 'Nu 24:17': 'Vidím jej, ale ne nyní; patřím naň, avšak ne z blízka: Vychází hvězda z Jakoba, povstává žezlo z Israele; pobije knížata moabská, a zahubí všecky syny Setovy;', 'Nu 24:18': 'Edomsko stane se jeho majetkem, Seiru dostane se v dědictví jeho nepřátelům. Israel tedy nabude moci.', 'Nu 24:19': 'Z Jakoba vzejdiž panovník, a zbytky města zničiž!', 'Nu 24:20': 'Když pak pohlédl na Amalečany, pronesl tuto propověd: Amalek je první mezi národy, jeho poslední věcí však jest – záhuba.', 'Nu 24:21': 'Pohlédnuv také na Kinejské, pronesl tuto propověď: Pevné je sice sídlo tvé, na skále položil jsi hnízdo své,', 'Nu 24:22': 'z kmene Kin jsi vyvolen. Jak dlouho však bude lze ti udržet se? Vždyť Assyr odvede tě do zajetí.', 'Nu 24:23': 'A opět pronesl (jinou) propověď!: Běda, kdo bude moci žíti, když tyto věci Bůh bude činit!', 'Nu 24:24': 'Přijdou po lodích od západu, přemohou Assyry, pobijí obyvatelstvo Zářečí, konečně však zahynou i sami.', 'Nu 24:25': 'Potom se Balaam zvedl a vrátil se domů. Také Balak vrátil se cestou, kterou byl přišel.', 'Nu 25:1': 'Toho času, kdy se Israel zdržoval v Setím, počal lid smilniti s Moabkami,', 'Nu 25:2': 'které je pozvaly ke svým obětem. Jedli tedy, klaněli se jejich bohu,', 'Nu 25:3': 'a oddávali se Beelfegorovi. I rozhněvav se Hospodin,', 'Nu 25:4': 'pravil Mojžíšovi: Vezmi všecka knížata lidu a zvěšej je proti slunci na kolech, aby se odvrátil hněv můj od Israele.', 'Nu 25:5': 'Mojžíš tedy pravil k soudcům israelským: Usmrtiž každý své lidi, kteří se oddali Beelfegorovi.', 'Nu 25:6': 'Tu hle, jeden "ze synův Israelových šel před svými bratřími k Madiance, ač ho viděl Mojžíš i všecka obec synův Israelových, kteří plakali před vchodem do stánku.', 'Nu 25:7': 'Když to uzřel Finees, syn Eleazara, syna kněze Árona, zvedl se prostřed obce, uchopil kopí,', 'Nu 25:8': 'vešel za Israelitou na místo hanby a probodl je oba zároveň, muže i ženu, ve stydkých místech. Tu přestala rána mezi Israelity.', 'Nu 25:9': 'Byly usmrceny dvacet čtyři tisíce lidí.', 'Nu 25:10': 'Poté pravil Bůh Mojžíšovi:', 'Nu 25:11': 'Finees, syn Eleazara, syna kněze Árona, odvrátil hněv můj od synův Israelových, neboť rozhorlením mým byl puzen proti nim, bych sám ve svém rozhorlení nevyhubil synův Israelových.', 'Nu 25:12': 'Proto mu rci: Hle, činím s ním smlouvu pokoje,', 'Nu 25:13': 'kterou zaručuji na věčné časy kněžskou důstojnost jemu i potomstvu jeho, protože horlil pro Boha svého a synům Israelovým zjednal smír.', 'Nu 25:14': 'Israelita, který byl usmrcen s Madiankou, slul Zambri, syn Saluův, kníže z rodu a z kmene Simeonovců.', 'Nu 25:15': 'Madianka pak, která zároveň s ním byla usmrcena, slula Kozbi, dcera Sura, jednoho z nejpřednějších knížat madianských.', 'Nu 25:16': 'Hospodin pak pravil Mojžíšovi:', 'Nu 25:17': 'Ať pocítí Madianští, že jste jejich nepřáteli, rubejte je,', 'Nu 25:18': 'neboť oni též chovali se k vám nepřátelsky a zapletli vás do léček nastrojených modlou Fogor, zejména příslušnicí svou Kozbi, dcerou knížete madianského, která byla usmrcena v den trestu za svatokrádežné zbožňování Fogora.', 'Nu 26:1': 'Když byla prolita krev vinníků, pravil Hospodin Mojžíšovi a Eleazarovi, synu Áronovu, knězi:', 'Nu 26:2': 'Pořiďte součet všech Israelitův od dvaceti let a výše po jejich čeledích a rodech, všech, kteří jsou schopni boje.', 'Nu 26:3': 'Mojžíš tedy a Eleazar kněz na Moabských pláních u Jordánu proti Jerichu sčítali, kdo byl', 'Nu 26:4': 'od dvaceti let a výše, jak byl Hospodin rozkázal: Soupis jejich je tento:', 'Nu 26:5': 'Ruben, prvorozenec Israelův. Jeho synové byli: Henoch, ze kterého vzešla čeleď Henochovců, Fallu, ze kterého vzešla čeleď Falluovců,', 'Nu 26:6': 'Hesron, ze kterého vzešla čeleď Hesronovců, a Charmi, ze kterého vzešla čeleď Charmiovců.', 'Nu 26:7': 'To jsou čeledi Rubenovců, kterých byly napočítány čtyřicet tři tisíce sedm set třicet.', 'Nu 26:8': 'Syn Fallův byl Eliab.', 'Nu 26:9': 'Jeho syny byli Namuel, Datan a Abiron. To jsou ona knížata lidu – Datan a Abiron, – která povstala proti Mojžíšovi a Áronovi ve vzpouře Koreově, když se vzbouřili proti Hospodinovi;', 'Nu 26:10': 'země otevřevši (tehdy) ústa svá, pohltila (je i) Korea a zhynulo jich velmi mnoho, když oheň strávil dvě stě padesát mužů. Tehdy stal se (veliký) div – ', 'Nu 26:11': 'Kore zahynul, jeho synové (však) nezahynuli.', 'Nu 26:12': 'Synové Simeonovi podle svých čeledí byli: Namuel, od něhož pochází čeleď Namuelovců, Jamin, od něhož pochází čeleď Jaminovců, Jachin, od něhož pochází čeleď Jachinovců,', 'Nu 26:13': 'Zare, od něhož pochází čeleď Zareovců, a Saul, od něhož pochází čeleď Saulovců.', 'Nu 26:14': 'To jsou čeledi Simeonovců, jichž bylo všech napočítáno dvacet dva tisíce dvě stě.', 'Nu 26:15': 'Synové Gadovi podle svých čeledí byli: Sefon, z něhožto vzešla čeleď Sefonovců, Aggi, z něhožto vzešla čeleď Aggiovců, Suni, a z něho čeleď Suniovců,', 'Nu 26:16': 'Ozni, a z něho čeleď Ozniovců, Her, a z něho čeleď Herovců,', 'Nu 26:17': 'Arod, a z něho čeleď Arodovců, Ariel, a z něho čeleď Arielovců.', 'Nu 26:18': 'To jsou Gadovci, jichž bylo všech napočítáno čtyřicet tisíc pět set.', 'Nu 26:19': 'Synové Judovi byli Her a Onan, kteří oba zemřeli v zemi Kanaan.', 'Nu 26:20': 'Podle čeledí byli synové Judovi tito: Sela, z něhožto vzešla čeleď Selovců, Fares, a z něho čeleď Faresovců, Zare, a z něho čeleď Zareovců.', 'Nu 26:21': 'Synové pak Faresovi byli: Hesron, ze kterého vzešla čeleď Hesronovců, a Hamul, z něhožto vzešla čeleď Hamulovců.', 'Nu 26:22': 'To jsou Judovci, jichž bylo všech napočítáno sedmdesát šest tisíc pět set.', 'Nu 26:23': 'Synové Issacharovi podle svých čeledí byli: Tola, ze kterého vzešla čeleď Tolovců, Fua, ze kterého vzešla čeleď Fuovců,', 'Nu 26:24': 'Jasub, ze kterého vzešla čeleď Jasubovců, a Semran, ze kterého vzešla čeleď Semranovců.', 'Nu 26:25': 'To jsou Issacharovci, jichžto byly napočítány šedesát čtyři tisíce tři sta.', 'Nu 26:26': 'Synové Zabulonovi podle svých čeledí byli: Sared a z něho čeleď Saredovců, Elon a z něho čeleď Elonovců, Jalel, a z něho čeleď Jalelovců.', 'Nu 26:27': 'To jsou Zabulonovci, jichžto bylo napočítáno šedesát tisíc pět set.', 'Nu 26:28': 'Synové Josefovi byli podle svých rodů Manasses a Efraim.', 'Nu 26:29': 'Z Manasse pošel Machir, a z něho čeleď Machirovců. Machir zplodil Galaada a z něho pošla čeleď Galaadovců.', 'Nu 26:30': 'Galaadovi synové byli: Jezer, od něhož pochází čeleď Jezerovců, Helek, od něhož pochází čeleď Helekovců,', 'Nu 26:31': 'Asriel, od něhož pochází čeleď Asrielovců,', 'Nu 26:32': 'Sechem, od něhož pochází čeleď Sechemovců, Semida, od něhož pochází čeleď Semidovců, a', 'Nu 26:33': 'Hefer, od něhož pochází čeleď Heferovců. Hefer byl otec Salfaada, jenž neměl synů, nýbrž jen dcery; jejich jména jsou tato: Maala, Noa, Hegla, Melcha a Tersa.', 'Nu 26:34': 'To jsou čeledi Manassovců, jichžto byly napočítány padesát dva tisíce sedm set.', 'Nu 26:35': 'Synové Efraimovi podle svých čeledí byli: Sutala, od něhož pochází čeleď Sutalských, Becher, od něhož pochází čeleď Becherovců, a Tehen, od něhož pochází čeleď Tehenovců.', 'Nu 26:36': 'Syn Sutalův byl Heran, od něhož pochází čeleď Heranovců.', 'Nu 26:37': 'To jsou Efraimovci, jichžto byly napočítány třicet dva tisíce pět set. To jsou Josefovci podle svých čeledí.', 'Nu 26:38': 'Synové Benjaminovi podle svých čeledí byli: Bela, od něhož pochází čeleď Belovců, Asbel, od něhož pochází čeleď Asbelovců, Ahiram, od něhož pochází čeleď Ahiramovců,', 'Nu 26:39': 'Sufam, od něhož pochází čeleď Sufamovců, a Hufam, od něhož pochází čeleď Hufamovců.', 'Nu 26:40': 'Synové Belovi byli Hered a Noeman. Od Hereda pochází Čeleď Heredovců a od Noemana čeleď Noemanovců.', 'Nu 26:41': 'To jsou Benjaminovci podle svých čeledí; bylo jich napočítáno čtyřicet pět tisíc šest set.', 'Nu 26:42': 'Synové Danovi podle svých čeledí byli: Suham, od něhož pochází čeleď Suhamovců. To jsou Danovci podle svých čeledí.', 'Nu 26:43': 'Všichni byli Suhamovci. Byly jích napočítány šedesát čtyři tisíce čtyři sta.', 'Nu 26:44': 'Synové Aserovi podle svých čeledí byli: Jemna, od něhož pochází čeleď Jemnovců, Jessuj, od něhož pochází čeleď Jessujovců, a Brie, od něhož pochází čeleď Brieských.', 'Nu 26:45': 'Synové Briovi byli: Heber, od něhož pochází čeleď Heberovců, a Melchiel, od něhož pochází čeleď Melchielovců.', 'Nu 26:46': 'Jméno Aserovy dcery bylo Sára.', 'Nu 26:47': 'To jsou rody Aserovců. jichžto byly napočítány padesát tři tisíce čtyři sta.', 'Nu 26:48': 'Synové Neftalovi podle svých čeledí byli: Jesiel, od něhož pochází čeleď Jesielovců, Guni, od něhož pochází čeleď Gunovců,', 'Nu 26:49': 'Jeser, od něhož pochází čeleď Jeserovců, a Sellem, od něhož pochází čeleď Sellemovců.', 'Nu 26:50': 'To jsou rody Neftalovoů podle jejich čeledí; bylo jich napočítáno Čtyřicet pět tisíc čtyři sta.', 'Nu 26:51': 'Úhrnný počet synů Israelových, kteří byli sčítáni, jest: Šest set jeden tisíc sedm set třicet.', 'Nu 26:52': 'Hospodin pravil Mojžíšovi:', 'Nu 26:53': 'Těmto podle počtu jmen bude rozdělena země v dědičný majetek.', 'Nu 26:54': 'Kterých bude více, těm dáš větší díl, a kterých méně, menší: každému, jak nyní jsou sečteni, budiž dán dědičný úděl.', 'Nu 26:55': 'Ale tak, by los rozdělil zemi kmenům [a čeledím],', 'Nu 26:56': 'Čehokoliv dostane se jim losem, to ať vezmou podle většího nebo menšího počtu.', 'Nu 26:57': 'Soupis Levitů podle jejich čeledí je tento: Od Gersona pochází čeleď Gersonovců, od Kaata čeleď Kaatovců, a od Merariho čeleď Merarovců.', 'Nu 26:58': 'Rody Levitů jsou tyto: rod Lobni, rod Hebroni, rod Musi a rod Kore. Kaat zplodil Amrama,', 'Nu 26:59': 'který měl manželku Jochabed, dceru Leviovu, která se mu narodila v Egyptě. Ta porodila Amramovi, svému muži, syny Árona, Mojžíše a Marii, sestru jejich.', 'Nu 26:60': 'Z Árona vzešel Nadab, Abiu, Eleazar a Itamar,', 'Nu 26:61': 'z nichžto Nadab a Abiu zemřeli, když přinesli před Hospodina nepatřičný oheň.', 'Nu 26:62': 'Všech, kteří byli sečteni, byly dvacet tři tisíce mužských, od jednoho měsíce a výše; nebyli totiž započítáni mezi syny Israelovy a nebyl jim dán mezi ostatními dědičný úděl.', 'Nu 26:63': 'To je součet synův Israelových, kteří byli sepsáni od Mojžíše a kněze Eleazara na Moabských pláních u Jordánu proti Jerichu.', 'Nu 26:64': 'Nebyl mezi nimi žádný z těch, kteří dříve byli sečteni od Mojžíše a Árona na poušti Sinajské.', 'Nu 26:65': 'Byltě Hospodin předpověděl, že všichni na poušti zemrou. Žádný tedy z nich nezůstal, jen Kaleb, syn Jefonův, a Josue, syn Nunův.', 'Nu 27:1': 'Dcery Salfaada, syna Hefera, syna Galaada, syna Machira, syna Manassa, jenž byl syn Josefův – (dcery), jež sluly Maala, Noa, Hegla, Melcha a Tersa,', 'Nu 27:2': 'přišly a předstoupily před Mojžíše, kněze Eleazara a všecka knížata lidu u vchodu do stánku úmluvy a pravily:', 'Nu 27:3': 'Náš otec zemřel na poušti; nezúčastnil se vzpoury, která byla proti Hospodinu zosnována za vedení Koreova, ale zemřel pro svůj hřích, nemaje mužských potomků. Proč by mělo jméno jeho z čeledí býti. vyhlazeno, že neměl syna? Dejte nám dědičný úděl mezi příbuznými otce našeho.', 'Nu 27:4': 'Mojžíš vznesl jejich při na Hospodina, aby ji rozsoudil.', 'Nu 27:5': 'Ten mu pravil:', 'Nu 27:6': 'Věc spravedlivou žádají dcery Salfaadovy; dej jim úděl mezi bratry jejich otce a nechť nastoupí po něm v dědictví.', 'Nu 27:7': 'Synům Israelovým pak rci toto:', 'Nu 27:8': 'Umře-li někdo nemaje syna, dostane se dědictví jeho dceři.', 'Nu 27:9': 'Kdyby neměl ani dcery, nastoupí jeho bratři.', 'Nu 27:10': 'Nebude-li však ani bratří, dáte dědictví bratřím otce jeho.', 'Nu 27:11': 'Kdyby neměl ani strýců, budiž dáno dědictví jeho nejbližším příbuzným. To bude synům Israelovým svatým, věčně platným zákonem podle rozkazu daného Hospodinem Mojžíšovi.', 'Nu 27:12': 'Hospodin také pravil Mojžíšovi: Vystup na toto pohoří Abarim a pohled odtud na zemi, kterou dám synům Israelovým.', 'Nu 27:13': 'Až ji spatříš, odejdeš i ty ke svým soukmenovcům, jak odešel bratr tvůj Áron;', 'Nu 27:14': 'nebo rozhněvali jste mě na poušti Sin, když se lid bouřil a když jste mne nechtěli před ním vodou oslaviti. Jsou to „Vody odporu" v Kadesu na poušti Sin.', 'Nu 27:15': 'Mojžíš mu odpověděl:', 'Nu 27:16': 'Hospodin, Bůh života v každém těle, opatřiž muže, který by byl nad tímto lidem,', 'Nu 27:17': 'který by v jeho čele kráčel vpřed i zpět, který by jej vyváděl a zaváděl (domů), by nebyl lid Hospodinův jako ovce bez pastýře.', 'Nu 27:18': 'Hospodin mu pravil: Vezmi Josue, syna Nunova, muže, v němž je duch, a vlož na něho svou ruku.', 'Nu 27:19': 'Nechať se postaví před Eleazara kněze a před všecku obec,', 'Nu 27:20': 'a před očima všech prohlas, že mu odevzdáváš díl své moci, by ho poslouchala všecka obec synů Israelových.', 'Nu 27:21': 'Kdykoli bude něco podniknouti, Eleazar kněz otáže se mu Hospodina. Po jeho rozkazu vytáhne a vrátí se on a s ním všickni synové Israelovi i ostatní množství.', 'Nu 27:22': 'Mojžíš učinil podle rozkazu Hospodinova. Vzal Josue, postavil ho před kněze Eleazara a před všecek shromážděný lid,', 'Nu 27:23': 'vložil mu na hlavu ruce a vykonal všecko, co byl Hospodin nařídil.', 'Nu 28:1': 'Hospodin pravil též Mojžíšovi:', 'Nu 28:2': 'Přikaž synům Israelovým: Přinášejte mi v předepsanou dobu příslušné oběti, (mé to) pokrmy k spálení, k vůni velmi příjemné.', 'Nu 28:3': 'Oběti (zápalné), které jest vám přinášeti, jsou tyto: Každého dne dva roční beránky bezvadné v celopal věčný budete obětovati,', 'Nu 28:4': 'jednoho ráno a druhého k večeru;', 'Nu 28:5': 'desetinu efy jemné mouky zadělané čtvrtinou hinu nejčistšího oleje.', 'Nu 28:6': 'Je to ustavičný celopal, který jste počali podávati na hoře Sinaj Hospodinu v zápalnou obět velmi příjemné vůně.', 'Nu 28:7': 'S každým beránkem podáte v Hospodinově svatyni v úlitbu čtvrtinu hinu vína.', 'Nu 28:8': 'Druhého beránka budete podobně obětovati k večeru podle úplného řádu oběti jitřní i jejích úliteb v (zápalnou) obět velmi příjemné vůně Hospodinu.', 'Nu 28:9': 'Dne sobotního přinesete dva bezvadné roční beránky a dvě desetiny jemné mouky zadělané olejem v obět suchou, jakož i úlitby.', 'Nu 28:10': 'To budiž každou sobotu řádně obětováno kromě věčného celopalu.', 'Nu 28:11': 'O novoluní přinesete v celopal Hospodinu dva býčky, jednoho berana a sedm ročních bezvadných beránků;', 'Nu 28:12': 'ke každému býčku (přidáte) tři desetiny jemné mouky zadělané olejem v suchou obět, ke každému beranu dvě desetiny jemné mouky zadělané olejem,', 'Nu 28:13': 'a ke každému beránku desetinu jemné mouky zadělané olejem v suchou obět. Je to celopal vůně velmi příjemné, zápalná obět Hospodinu.', 'Nu 28:14': 'Úlitby vína, které mají býti k jednotlivým obětem lity, buďtež tyto: Půl hinu ke každému býčku, třetina k beranu a čtvrtina k beránku. To bude celopal (podávaný) každého měsíce, jak v roce po sobě jdou.', 'Nu 28:15': 'K (tomuto) věčnému celopalu s příslušnými úlitbami budiž též obětován Hospodinu kozel za hříchy.', 'Nu 28:16': 'Prvního měsíce, čtrnáctého dne (toho) měsíce bude Hospodinovo fase', 'Nu 28:17': 'a patnáctého dne veliký svátek; sedm dní budou jísti přesné chleby.', 'Nu 28:18': 'První den z nich bude svatý a slavný; žádné služebné práce nebudete v něm konati.', 'Nu 28:19': 'Přinesete v zápalnou oběť, v celopal Hospodinu dva býčky, jednoho berana a sedm bezvadných ročních beránků;', 'Nu 28:20': 'a ke každému suchou obět z jemné mouky zadělané olejem, tři desetiny ke každému býčku, dvě desetiny k beranu', 'Nu 28:21': 'a po jedné desetině ke každému beránku, jichž je sedm.', 'Nu 28:22': 'Také jednoho kozla za hříchy k svému očištění (budete obětovati).', 'Nu 28:23': '(To vše) kromě jitřního celopalu, který budete vždy podávati.', 'Nu 28:24': 'Tak budete činiti každodenně po sedm dní (podávajíce) pokrmy k spálení, k vůni velmi příjemné Hospodinu, která bude se vznášeti z celopalův a z úliteb k nim příslušných.', 'Nu 28:25': 'Také sedmý den vám bude veleslavný a svatý; žádné služebné práce nesmíte v něm konati.', 'Nu 28:26': 'Rovněž den prvotin, když budete po uplynutí týdnů Hospodinu obětovati nové plodiny, bude slavný a svatý; žádné služebné práce nebudete v něm konati.', 'Nu 28:27': 'Přinesete v celopal k vůni velmi příjemné Hospodinovi dva býčky, jednoho berana a sedm bezvadných ročních beránků;', 'Nu 28:28': 'v příslušnou obět suchou k tomu (podáte) jemné mouky, zadělané olejem, tři desetiny ke každému býčku, dvě desetiny k beranu', 'Nu 28:29': 'a po jedné desetině ke každému beránku, jichž jest úhrnem sedm; také kozla,', 'Nu 28:30': 'který je zabíjen za účelem očištění. (To vše) kromě každodenního celopalu a k němu příslušných úliteb.', 'Nu 28:31': 'Bezvadné budiž vše, co obětujete s příslušnými úlitbami.', 'Nu 29:1': 'První den sedmého měsíce bude vám slavný a svatý, žádné služebné práce nebudete v něm konati, jeť to den hřmotného troubení. -', 'Nu 29:2': 'Podáte v celopal Hospodinu k vůni velmi příjemné jednoho býčka, jednoho berana a sedm bezvadných ročních beránků;', 'Nu 29:3': 'v suchou obět k tomu příslušnou přinesete jemné mouky, zadělané olejem, tři desetiny ke každému býčku, dvě desetiny k beranu', 'Nu 29:4': 'a jednu desetinu ke (každému) beránku, jichžto jest úhrnem sedm;', 'Nu 29:5': 'též kozla za hřích, který jest obětován na usmířenou lidu.', 'Nu 29:6': '(To vše) kromě novoměsíčního celopalu s příslušnými obětmi suchými a kromě věčného celopalu; s obvyklými úlitbami zákonem předepsanými podáte (to) v zápalnou obět vůně velmi příjemné Hospodinu.', 'Nu 29:7': 'Také desátý den toho sedmého měsíce bude vám slavný a svatý. Budete se mrtviti a žádné služebné práce nebudete v něm konati.', 'Nu 29:8': 'V celopal přinesete Hospodinu k vůni velmi příjemné jednoho býčka, jednoho berana a sedm bezvadných ročních beránků;', 'Nu 29:9': 'v suchou obět k tomu příslušnou podáte jemné mouky, zadělané olejem, tři desetiny ke každému býčku, dvě desetiny k beranu', 'Nu 29:10': 'a po jedné desetině ke každému beránku, jichžto jest úhrnem sedm;', 'Nu 29:11': 'též kozla za hřích. (To vše) kromě toho, co bývá obětováno za hřích na očištěnou, a kromě věčného celopalu s příslušnou obětí suchou a kromě příslušných úliteb.', 'Nu 29:12': 'Patnáctého dne sedmého měsíce, který vám bude svatý a slavný a v němž nebudete konati žádné služebné práce, začnete, světit sedmičlenní slavnost Hospodinu.', 'Nu 29:13': 'V celopal, k vůni velmi příjemné, budete obětovati Hospodinu třináct býčků, dva berany a čtrnáct bezvadných ročních beránků;', 'Nu 29:14': 'v příslušnou obět suchou přinesete jemné mouky, olejem zadělané, tři desetiny ke každému býčku, kterých. bude úhrnem třináct, dvě desetiny ke každému ze dvou beranů', 'Nu 29:15': 'a po jedné desetině ke každému ze čtrnácti beránků;', 'Nu 29:16': 'také kozla za hřích. (To vše) kromě věčného celopalu s příslušnou obětí suchou a mokrou. – ', 'Nu 29:17': 'Druhý den budete obětovati dvanáct býčků, dva berany, čtrnáct bezvadných ročních beránků,', 'Nu 29:18': 'podle předpisu přidáte suché i mokré oběti ke každému býčku, beranu i beránku;', 'Nu 29:19': 'také kozla za hřích (budete obětovati). (To vše) kromě věčného celopalu s příslušnou obětí suchou i mokrou. – ', 'Nu 29:20': 'Dne třetího budete obětovati jedenáct býčků, dva berany a čtrnáct bezvadných ročních beránků,', 'Nu 29:21': 'podle předpisu přidáte suché i mokré oběti ke každému býčku, beranu i beránku;', 'Nu 29:22': 'také kozla za hřích (budete obětovati). (To vše) kromě věčného celopalu s příslušnou obětí suchou i mokrou. – ', 'Nu 29:23': 'Dne čtvrtého budete obětovati deset býčků, dva berany a čtrnáct bezvadných ročních beránků,', 'Nu 29:24': 'podle předpisu přidáte suché i mokré oběti ke každému býčku, beranu i beránku;', 'Nu 29:25': 'také kozla za hřích (podáte). (To vše) kromě věčného celopalu s příslušnou obětí suchou i mokrou. – ', 'Nu 29:26': 'Dne pátého budete obětovati devět býčků, dva berany a čtrnáct bezvadných ročních beránků,', 'Nu 29:27': 'podle předpisu přidáte suché i mokré oběti ke každému býčku, beranu i beránku;', 'Nu 29:28': 'také kozla za hřích (podáte). (To vše) kromě věčného celopalu s příslušnou obětí suchou i mokrou. – ', 'Nu 29:29': 'Dne šestého budete obětovati osm býčků, dva berany a sedm bezvadných ročních beránků,', 'Nu 29:30': 'podle předpisu přidáte oběti suché i mokré ke každému býčku, beranu i beránku;', 'Nu 29:31': 'také kozla za hřích (podáte). (To vše) kromě věčného celopalu s příslušnou obětí suchou i mokrou. – ', 'Nu 29:32': 'Dne sedmého budete obětovati sedm býčků, dva berany a čtrnáct bezvadných ročních beránků,', 'Nu 29:33': 'podle předpisu přidáte oběti suché i mokré ke každému býčku, beranu i beránku;', 'Nu 29:34': 'také kozla za hřích (podáte). (To vše) kromě věčného celopalu s příslušnou obětí suchou i mokrou. – ', 'Nu 29:35': 'Dne osmého, který jest veleslavný, nebudete konati žádné služebné práce.', 'Nu 29:36': 'V celopal budete obětovati k vůni velmi příjemné Hospodinu jednoho býčka, jednoho berana a sedm bezvadných ročních beránků;', 'Nu 29:37': 'podle předpisu přidáte oběti suché i mokré ke každému býčku, beranu i beránku;', 'Nu 29:38': 'také kozla za hřích (podáte). (To vše) kromě věčného celopalu s příslušnou obětí suchou i mokrou.', 'Nu 29:39': 'To budete obětovati Hospodinu o svých svátcích kromě obětí ze slibu a z dobré vůle, celopalův, obětí suchých i mokrých, a obětí pokojných.', 'Nu 30:1': 'Mojžíš oznámil synům Israelovým všecko, co mu byl Hospodin přikázal. Zákon o zrušení slibů žen. (30,2. – 17.)', 'Nu 30:2': '(Mojžíš) pravil knížatům kmenův israelských: Hospodin přikazuje toto:', 'Nu 30:3': 'Učiní-li muž Hospodinu slib, nebo zaváže-li se přísahou, ať nezruší slova svého, ale splní všecko, co slíbil.', 'Nu 30:4': 'Zaváže-li se k něčemu slibem nebo přísahou žena, která je v otcovském domě a ještě v dívčím věku, a zví-li otec o slibu, který učinila, neb o přísaze, kterou se zavázala, a neodporuje-li, bude slibem vázána:', 'Nu 30:5': 'cokoli slíbila neb načkoli přisahala, skutkem vyplní.', 'Nu 30:6': 'Jestliže však otec, slyše o jejím slibu ihned se opře, i sliby i přísahy její budou zrušeny a nebude vázána vyplniti slib, protože otec odporoval.', 'Nu 30:7': 'Vdá-li se žena, která byla něco slíbila, neb váže-li její duši přísahou slovo, které jednou jí z úst vyšlo,', 'Nu 30:8': 'a muž toho dne, kdy o tom uslyší, nebude odpírati, bude slibem vázána a splní, cokoli byla slíbila.', 'Nu 30:9': 'Jestliže však ihned se ohradil, když o tom uslyšel, a (tak) zrušil její sliby i slova, kterými se byla zavázala, bude jí Hospodin milostiv.', 'Nu 30:10': 'Vdova a žena zapuzená, cokoliv slíbí, splní.', 'Nu 30:11': 'Zaváže-li se slibem nebo přísahou manželka v domě svého muže', 'Nu 30:12': 'a jestliže muž, když o tom uslyšel, mlčel a neprotivil se jejímu slibu, splní, cokoli byla slíbila.', 'Nu 30:13': 'Jestli však hned odporoval, nebude vázána slibu dostáti, neboť manžel se opřel; Hospodin bude jí milostiv.', 'Nu 30:14': 'Slíbí-li neb zaváže-li se přísahou, že [postem neb odpírajíc si jiných věcí] se bude mrtviti, bude na vůli muže, bude-li to moci činiti čili nic.', 'Nu 30:15': 'Jestliže muž, když o tom uslyší, mlčí, odkládaje na druhý den výrok: cokoliv slíbila nebo připověděla, ať splní, neboť (muž) hned, jak o tom uslyšel, neodporoval.', 'Nu 30:16': 'Bude-li odpírati teprve později, když o tom již ví, bude sám odpověden za její vinu.', 'Nu 30:17': 'To jsou ustanovení, která dal Hospodin Mojžíšovi a která stanoví poměr mezi manželem a manželkou, (jakož i) mezi otcem a dcerou, která jest ještě v dívčím věku, zůstává v domě svého otce.', 'Nu 31:1': 'Hospodin mluvil k Mojžíšovi:', 'Nu 31:2': 'Nejprve pomsti synův Israelových na Madianitech a pak budeš přiřazen ke svým soukmenovcům.', 'Nu 31:3': 'Mojžíš ihned rozkázal: (Vyberte) ze sebe muže a vyzbrojte je k boji, by vykonali pomstu Hospodinovu na Madianitech.', 'Nu 31:4': 'Z každého kmene israelského budiž vybráno tisíc mužů, a ti buďtež posláni na výpravu.', 'Nu 31:5': 'Postavili tedy po tisíci z každého kmene, to jest dvanáct tisíc ozbrojených mužů.', 'Nu 31:6': 'Mojžíš je poslal s Fineesem, synem kněze Eleazara a dal mu posvátné věci, jakož i polnice na troubení.', 'Nu 31:7': 'Když pak v boji proti Madianitům zvítězili, pobili všecky mužské,', 'Nu 31:8': 'i krále jejich, pět vladařů lidu: Eviho, Rekema, Suru, Hura a Rebe; také Balaama, syna Beorova, zabili mečem.', 'Nu 31:9': 'Ženy jejich i děti zajali, všecek dobytek a všecek majetek, jaký jen mohli míti, zabrali;', 'Nu 31:10': 'jak města, tak vesnice i místa hrazená strávil oheň.', 'Nu 31:11': 'Kořist, totiž vše, co pobrali z lidí a z dobytka, vzali', 'Nu 31:12': 'a přivedli k Mojžíšovi, ke knězi Eleazarovi a k veškeré obci synův Israelových; také ostatní (ukořistěné) předměty přinesli do ležení na Moabských pláních u Jordánu proti Jerichu.', 'Nu 31:13': 'Mojžíš, Eleazar a všecka knížata lidu vyšli jim za stany vstříc.', 'Nu 31:14': 'Mojžíš pak rozhněval se na velitele vojska, na tisícníky a setníky, kteří přicházeli z výpravy válečné,', 'Nu 31:15': 'a pravil: Proč jste zachovali ženy?', 'Nu 31:16': 'Ony jsou to, jež oklamaly syny Israelovy z Balaamova návodu a svedly vás, že jste hříšnou úctou Fogora zpronevěřili se Hospodinu, začež rána stihla lid.', 'Nu 31:17': 'Proto muže a všecky chlapce pobijte, i ženy, které obcováním poznaly muže, usmrťte,', 'Nu 31:18': 'dívky však, totiž všecky panny si ponechte.', 'Nu 31:19': 'A zůstaňte sedm dní venku za stany; kdo zabil člověka, neb zabitého se dotekl, nechať se dne třetího a sedmého očistí;', 'Nu 31:20': 'také všecka kořist, ať je to roucho, nářadí nebo předmět k jakékoliv potřebě zhotovený z kozích koží, ze srsti, nebo ze dřeva, budiž očištěna.', 'Nu 31:21': 'Kněz Eleazar pak pravil bojovníkům, kteří se zúčastnili válečné výpravy: Toto jest ustanovení zákona, které Hospodin uložil Mojžíšovi:', 'Nu 31:22': 'Zlato, stříbro, měď, železo, olovo, cín', 'Nu 31:23': 'a všecko, co může roztaveno býti, budiž přečištěno ohněm; co však nemůže ohně snésti, budiž očistnou vodou posvěceno.', 'Nu 31:24': 'Dne sedmého vyperte svůj šat a tak jsouce očištěni, smíte vejíti do tábora.', 'Nu 31:25': 'Hospodin řekl též Mojžíšovi:', 'Nu 31:26': 'Sečtěte všecky ukořistěné předměty, od člověka až po dobytek, ty, kněz Eleazar a knížata lidu;', 'Nu 31:27': 'a rozděl na dva rovné díly kořist mezi ty, kteří bojovali, kteří se účastnili výpravy a mezi všecek ostatní lid.', 'Nu 31:28': 'Od těch, kteří bojovali, účastnivše se vojny, vyber dávku Hospodinovi, z (každých) pěti set po jedné hlavě, jak z lidí tak z hovězího dobytka, z oslů a z ovec,', 'Nu 31:29': 'a dej ji knězi Eleazarovi; jsoutě to prvotiny Hospodinovy.', 'Nu 31:30': 'Z polovice připadající ostatním Israelitům vezmi každého padesátého člověka, býka, osla, ovci, vůbec dobytče a dej je Levitům, kteří opatrují stánek Hospodinův.', 'Nu 31:31': 'Mojžíš a Eleazar učinili podle rozkazu Hospodinova.', 'Nu 31:32': 'Bylo pak té kořisti, které čety nabraly: šest set sedmdesát pět tisíc ovec,', 'Nu 31:33': 'sedmdesát dva tisíce kusů hovězího dobytka,', 'Nu 31:34': 'šedesát jeden tisíc oslů,', 'Nu 31:35': 'třicet dva tisíce lidských duší, žen, které mužů nepoznaly.', 'Nu 31:36': 'Těm, kteří byli ve válce, dána polovice: tři sta třicet sedm tisíc pět set ovec,', 'Nu 31:37': 'z nichžto na díl Hospodinův bylo odpočítáno šest set sedmedesát pět ovec;', 'Nu 31:38': 'z třiceti šesti tisíc hovězího dobytka (byly odpočítány) sedmdesát dva kusy,', 'Nu 31:39': 'z třiceti tisíc pěti set oslů (byl odpočítán) – šedesát a jeden kus,', 'Nu 31:40': 'a ze šestnácti tisíc duší lidských dostaly se na díl Hospodinův třicet dvě duše.', 'Nu 31:41': 'Odevzdal tedy Mojžíš knězi Eleazarovi, jak mu bylo přikázáno, všecky prvotiny Hospodinovy', 'Nu 31:42': 'z polovice Israelitů, z té totiž, kterou byl oddělil bojovníkům z výpravy.', 'Nu 31:43': 'Z (druhé) polovice, která se byla dostala ostatnímu lidu, to jest ze tří set třiceti sedmi tisíc pěti set ovec,', 'Nu 31:44': 'ze třiceti šesti tisíc hovězího dobytka,', 'Nu 31:45': 'ze třiceti tisíc pěti set oslů', 'Nu 31:46': 'a ze šestnácti tisíc lidí', 'Nu 31:47': 'vzal Mojžíš každou padesátou hlavu a dal ji Levitům, kteří opatrovali Hospodinův stánek, jak byl Hospodin přikázal.', 'Nu 31:48': 'Tu přistoupili k Mojžíšovi velitelé branného lidu, tisícníci a setníci a pravili:', 'Nu 31:49': 'My, služebníci tvoji, sečetli jsme počet bojovníků, které jsme měli pod svým velením, a nescházel ani jeden.', 'Nu 31:50': 'Proto obětujeme v dar Hospodinu každý, cokoli jsme mohli [v kořisti] sehnati ze zlata, sponky na nohy i ruce, prsteny, náramky i nákrčníky, aby ses modlil za nás k Hospodinu.', 'Nu 31:51': 'Přijal tedy Mojžíš a kněz Eleazar všecko zlato rozmanitých tvarů,', 'Nu 31:52': 'vážící šestnáct tisíc sedm set padesát lotův, od tisícníkův a setníků.', 'Nu 31:53': 'Co si totiž každý ukořistil, bylo jeho.', 'Nu 31:54': 'Vzali to a zanesli do stánku zjevení, by to připomínalo Hospodinovi syny Israelovy.', 'Nu 32:1': 'Synové Rubenovi a Gaelovi měli mnoho stád, nesčetné množství dobytka. Když uviděli, že krajiny Jazer a Galaad jsou příhodný k chovu dobytka,', 'Nu 32:2': 'přišli k Mojžíšovi, k Eleazarovi knězi a ke knížatům lidu řkouce:', 'Nu 32:3': 'Atarot, Dibon, Jazer, Nemra, Hesebon, Eleale, Saban, Nebo a Beon,', 'Nu 32:4': 'krajiny to, které stihl Hospodin před očima synův Israelových ranou, mají četná pastviska, a my, služebníci tvoji, máme velmi mnoho dobytka;', 'Nu 32:5': 'prosíme tedy, jestliže jsme nalezli milost před tebou, bys je nám, služebníkům svým, dal v majetek, a nevedl nás přes Jordán.', 'Nu 32:6': 'Mojžíš jim odpověděl: Vaši bratři mají tedy jíti do boje a vy si tu budete hověti?', 'Nu 32:7': 'Proč podrýváte důvěru (ostatních) Israelitů, by neměli odvahy přejíti na místo, které jim Hospodin hodlá dáti?', 'Nu 32:8': 'Zdaž nečinili rovněž tak otcové vaši, když jsem poslal z Kadesbarne vyšetřiti zemi?', 'Nu 32:9': 'Přišli totiž až do údolí Hroznového, prohlédli všecku zemi a (pak) podryli důvěru Israelitů, že vejdou do země, kterou jim dal Hospodin.', 'Nu 32:10': 'Hospodin se rozhněval a přisahal:', 'Nu 32:11': '„Lidé tito, kteří vytáhli z Egypta, od dvaceti roků a výše, neuzří země, kterou jsem přísežně slíbil Abrahamovi, Isákovi a Jakobovi, neboť nechtěli mne poslouchati;', 'Nu 32:12': 'kromě Kaleba, syna Jefonova, Kenezského, a kromě Josue, syna Nunova, (nebo) ti splnili vůli mou."', 'Nu 32:13': 'Hospodin, hněvaje se na Israele, vodil jej po poušti čtyřicet let sem tam, dokud nevyhynulo všecko to pokolení, které činilo, co bylo zlé před obličejem jeho.', 'Nu 32:14': 'Hle – mluvil dále Mojžíš – vy, dorost a vychovanci hříšníků, nastupujete na místo otců svých, byste rozmnožili hněv Hospodinův proti Israeli.', 'Nu 32:15': 'Nebudete-li chtíti ho poslouchati, nechá lid na poušti a vy budete příčinou záhuby všech.', 'Nu 32:16': 'Ale oni přistoupivše blíže pravili: Uděláme ovcím chlévy, dobytku stáje a dětem svým hrazená města;', 'Nu 32:17': 'my sami pak ozbrojeni a opásáni potáhneme do boje v čele synův Israelových, dokud jich neuvedeme na místa jejich. Dítky naše, (ženy) a majetek náš budou pro úklady obyvatelstva ve hrazených městech.', 'Nu 32:18': 'Nevrátíme se do domovů svých, dokud nebudou synové Israelovi v držení svého dědičného majetku,', 'Nu 32:19': 'a nebudeme činiti nároků na nic za Jordánem, neboť máme již úděl svůj na jeho břehu východním.', 'Nu 32:20': 'Mojžíš jim řekl: Učiníte-li, co slibujete, každý bojovník ve zbroji přejde-li Jordán,', 'Nu 32:21': 'potáhnete-li ve zbroji před Hospodinem do boje, dokud Hospodin neporazí svých nepřátel', 'Nu 32:22': 'a dokud mu nebude podmaněna všecka země: budete bez viny před Hospodinem i před Israelem, a krajiny, o které žádáte, obdržíte před Hospodinem.', 'Nu 32:23': 'Pakli neučiníte, co pravíte, není pochyby, že zhřešíte proti Bohu, a vězte, že hřích váš zachvátí vás!', 'Nu 32:24': 'Stavějte tedy dětem svým (a ženám) města, chlévy a stáje ovcím i dobytku, a co jste slíbili, splňte!', 'Nu 32:25': 'I řekli Gadovci a Rubenovci Mojžíšovi: Jsme služebníci tvoji, učiníme, jak velí pán náš.', 'Nu 32:26': 'Své děti, ženy, stáda a dobytek zůstavíme ve městech galaadských;', 'Nu 32:27': 'my však, služebníci tvoji, všichni ve zbroji potáhneme do boje, jak ty, pane, pravíš.', 'Nu 32:28': 'Rozkázal tedy Mojžíš knězi Eleazarovi, Josuovi, synu Nunovu, a knížatům kmenových čeledí Israelitů:', 'Nu 32:29': 'Potáhnou-li Gadovci a Rubenovci s vámi přes Jordán – všichni vyzbrojení do boje – před Hospodinem, a země bude vám podrobena, dejte jim Galaad v majetek.', 'Nu 32:30': 'Pakli nebudou chtíti ve zbroji přejíti s vámi do země Kanaan, ať dostanou sídla mezi vámi.', 'Nu 32:31': 'Gadovci a Rubenovci odpověděli: Jak rozkázal Hospodin služebníkům svým, tak učiníme:', 'Nu 32:32': 'půjdeme ve zbroji před Hospodinem do země Kanaan a prohlašujeme, že jsme již dostali úděl svůj za Jordánem.', 'Nu 32:33': 'Dal tedy Mojžíš Gadovcům, Rubenovcům a polovici kmene Manasse, syna Josefova, království Sehona, krále amorrhejského, a království Oga, krále basanského, jejich zemi s jejími městy kolem dokola.', 'Nu 32:34': 'A vystavěli synové Gadovi Dibon, Atarot, Aroer,', 'Nu 32:35': 'Etrot-Sofan, Jazer, Jegbaa,', 'Nu 32:36': 'Betnemra, Betaran, města hrazená i chlévy svému dobytku.', 'Nu 32:37': 'Rubenovci pak vystavěli Hesebon, Eleale, Karjatajm,', 'Nu 32:38': 'Nabo, Balmeon – ta jména změnili – a Sabamu. Městům, která vystavěli, dali jména.', 'Nu 32:39': 'Synové pak Machira, syna Manassova, táhli do Galaadu, zpustošili jej a pobili tamější amorrhejské obyvatelstvo.', 'Nu 32:40': 'Dal tedy Mojžíš zemi Galaad Machirovi, synu Manassovu, který se tam usadil.', 'Nu 32:41': 'Jair pak, syn Manassův, šel a opanoval její vsi, které nazval Havot-Jair, to jest Vsi Jairovy.', 'Nu 32:42': 'Také Nobe vytáhl, zabral Chanat s jeho vesnicemi a nazval (kraj) ten podle svého jména Nobe.', 'Nu 33:1': 'Toto jsou zastávky Israelitů, kteří táhli z Egypta ve svých četách před Mojžíšem a Áronem.', 'Nu 33:2': 'Mojžíš je sepsal podle toho, jak z rozkazu Hospodinova místa ležení měnili.', 'Nu 33:3': 'Měsíce prvního, patnáctého dne měsíce prvního, druhého dne fase vytáhli Israelité mocí Nejvyššího z Ramesse před očima všech Egypťanů,', 'Nu 33:4': 'pochovávajících prvorozence, které Hospodin usmrtil – i nad bohy jejich vykonal soud – ', 'Nu 33:5': 'a položili se v Sokotu.', 'Nu 33:6': 'Ze Sokotu přišli do Etamu, který je na samém konci pouště.', 'Nu 33:7': 'Odtud vyšedše, zaměřili proti Fihahirotu, jenž leží proti Bélsefonu a položili se táborem před Magdalena.', 'Nu 33:8': 'Vyrazivše z Fihahirotu přešli středem moře na poušť, a urazivše cestu tří dnů na poušti Etam, zastavili se v Maře.', 'Nu 33:9': 'Opustivše Maru, přitáhli do Elimu, kdež bylo dvanáct studnic vody a sedmdesát palem, a tam se utábořili.', 'Nu 33:10': 'Vyšedše odtud rozbili stany u Rudého moře. Vzdálivše se od Rudého moře', 'Nu 33:11': 'položili se na poušti Sin.', 'Nu 33:12': 'Odtud odtáhše přišli do Dafky.', 'Nu 33:13': 'Opustivše Dafku odpočívali v Alusu.', 'Nu 33:14': 'Z Alusu odebrali se do Rafidim, kdež rozbili stany; tam neměl lid vody k pití.', 'Nu 33:15': 'Vytáhše z Rafidim usadili se na poušti Sinajské.', 'Nu 33:16': 'Zvedše se z pouště Sinajské přitrhli ke Hrobům choutek.', 'Nu 33:17': 'Davše se na pochod z Hrobů choutek zastavili se v Haserotu.', 'Nu 33:18': 'Z Haserotu přišli do Retmy.', 'Nu 33:19': 'Svinuvše stany v Retmě rozbili je zase v Remmonfaresu.', 'Nu 33:20': 'Hnuvše se odtud dostali se do Lebny.', 'Nu 33:21': 'Z Lebny připutovali do Ressy.', 'Nu 33:22': 'Vyšedše z Ressy přišli do Keelaty.', 'Nu 33:23': 'Vzdálivše se odtud rozbili stany na hoře Sefer.', 'Nu 33:24': 'Od hory Sefer přišli do Arady.', 'Nu 33:25': 'Vykročivše odtud dorazili do Makelotu.', 'Nu 33:26': 'Odebravše se z Makelotu zastavili se v Tahatu.', 'Nu 33:27': 'Z Tahatu odtáhli do Tare.', 'Nu 33:28': 'Vyšedše odtud rozložili se v Metce.', 'Nu 33:29': 'Z Metky přišli do Hesmony,', 'Nu 33:30': 'z Hesmony do Moserotu,', 'Nu 33:31': 'z Moserotu do Benejakanu.', 'Nu 33:32': 'Z Benejakanu přišli na horu Gadgad.', 'Nu 33:33': 'Odšedše odtud rozbili stany v Jetebatě.', 'Nu 33:34': 'Z Jetebaty přišli do Hebronu,', 'Nu 33:35': 'z Hebronu do Asiongaberu,', 'Nu 33:36': 'z Asiongaberu na poušť Sin, to jest do Kadesu.', 'Nu 33:37': 'Vyrazivše z Kadesu položili se táborem na hoře Hór, na samých hranicích Edomska.', 'Nu 33:38': 'Na rozkaz Hospodinův vystoupil kněz Áron na horu Hór a tam zemřel roku čtyřicátého po vyjití Israelitů z Egypta, měsíce pátého, prvního dne měsíce,', 'Nu 33:39': 'když byl ve stu dvaceti třech letech.', 'Nu 33:40': 'Tu uslyšel kanaanský král Aradu, který sídlil na jihu, že do země Kanaan vtrhli Israelité.', 'Nu 33:41': 'Od hory Hór táhli dále, až se zastavili v Salmoně.', 'Nu 33:42': 'Ze Salmony přišli do Funonu,', 'Nu 33:43': 'z Funonu do Obotu,', 'Nu 33:44': 'z Obotu do Ijeabarim, jež leží na pomezí Moabska.', 'Nu 33:45': 'Z Ijeabarim přitáhli do Dibongadu,', 'Nu 33:46': 'z Dibongadu do Helmondeblataim,', 'Nu 33:47': 'z Helmondeblataim na hory Abarim proti Nabo.', 'Nu 33:48': 'Z hor Abarim přišli na Moabské pláně nad Jordán proti Jerichu.', 'Nu 33:49': 'Tam rozložili se táborem od Betsimotu až po Abelsatim, na pláních Moabských.', 'Nu 33:50': 'Tam pravil Hospodin Mojžíšovi:', 'Nu 33:51': 'Přikaž synům Israelovým: Až přejdete Jordán a vkročíte do země Kanaan,', 'Nu 33:52': 'rozprašte všecky obyvatele země té, roztřískejte (jejich) památníky, sochy ztroskotejte a všecky výšiny zkazte.', 'Nu 33:53': 'Tak očistěte zemi, a usaďte se v ní, neboť já jsem vám ji dal v majetek.', 'Nu 33:54': 'Rozdělte si ji losem. Kmenům četnějším dejte po větším dílu, méně četným po menším. Každému jak los padne, tak budiž dán dědičný úděl. Podle kmenův a čeledí buďtež úděly rozděleny.', 'Nu 33:55': 'Nebudete-li však chtíti povražditi obyvatelů země, ti, kteří zůstanou, budou vám jako trny v očích a jako šípy v bocích a budou vás sužovati v zemi sídel vašich;', 'Nu 33:56': 'a cožkoli jim jsem zamýšlel učiniti, vám učiním.', 'Nu 34:1': 'Hospodin mluvil k Mojžíšovi:', 'Nu 34:2': 'Přikaž synům Israelovým: Až vejdete do země Kanaan, jíž dostane se vám v majetek, ať má tyto meze:', 'Nu 34:3': 'Jižní hranice začínejte od pouště Sin, která sousedí s Edomskem, a končete se na východě Mořem solným;', 'Nu 34:4': 'zatáčejte se na jih od Štírového průsmyku, táhněte se až k Senně a sahejte na jihu až do Kades-Barnea; odtud vybíhejte hranice k Vesnici jménem Adar a dále až k Asemoně;', 'Nu 34:5': 'pak se (hranice) zahnou od Asemony až k Potoku egyptskému a skončí se břehem Velikého moře.', 'Nu 34:6': 'Hranice západní začnou u Velikého moře a u něho se také skončí.', 'Nu 34:7': 'Půlnoční hranice počnou u Velikého moře a poběží až k Nejvyšší hoře,', 'Nu 34:8': 'od ní pak až tam, kudy se jde do Ematu, až k samé Sedadě,', 'Nu 34:9': 'až do Zefrony a do vsi Enan. To budou hranice se strany severní.', 'Nu 34:10': 'Odtud budou vymezeny hranice východní: od Vesnice Enan půjdou k Sefamě,', 'Nu 34:11': 'od Sefamy potáhnou se dolů do Rebly, která leží naproti Prameni, odtud poběží k východnímu břehu jezera Keneret,', 'Nu 34:12': 'sestoupí k Jordánu a ukončí se Slaným mořem. Země v obvodu těchto hranic bude vaše.', 'Nu 34:13': 'Přikázal tedy Mojžíš synům Israelovým: Toto bude země, které se vám dostane v úděl losem a kterou rozkázal Hospodin dáti devíti a polovici kmenům;', 'Nu 34:14': 'neboť kmen Rubenovců podle jejich čeledí, kmen Gadovců podle počtu rodův a polovice kmene Manassova,', 'Nu 34:15': 'to jest půltřetího kmene obdrželi svůj úděl za Jordánem proti Jerichu na východní straně.', 'Nu 34:16': 'Hospodin řekl též Mojžíšovi:', 'Nu 34:17': 'Jména mužů, kteří vám budou zemi děliti, jsou tato: Kněz Eleazar, Josue, syn Nunův,', 'Nu 34:18': 'a po jednom knížeti z každého kmene,', 'Nu 34:19': 'jichžto jména jsou tato: Z kmene Judova Kaleb, syn Jefonův,', 'Nu 34:20': 'z kmene Simeonova Samuel, syn Ammiudův,', 'Nu 34:21': 'z kmene Benjaminova Elidad, syn Chaselonův,', 'Nu 34:22': 'z kmene Danova Bokki, syn Jogliův,', 'Nu 34:23': 'ze synů Josefových z kmene Manassova Hanniel, syn Efodův,', 'Nu 34:24': 'z kmene Efraimova Kamuel, syn Seftanův,', 'Nu 34:25': 'z kmene Zabulonova Elisafan, syn Farnachův,', 'Nu 34:26': 'z kmene Issacharova kníže Faltiel, syn Ozanův,', 'Nu 34:27': 'z kmene Aserova Ahiud, syn Salomiův,', 'Nu 34:28': 'z kmene Neftaliova Fedael, syn Ammiudův.', 'Nu 34:29': 'Těm přikázal Hospodin, aby rozdělil synům Israelovým zemi Kanaan.', 'Nu 35:1': 'Hospodin pravil Mojžíšovi na Moabských pláních nad Jordánem proti Jerichu také toto:', 'Nu 35:2': 'Přikaž synům Israelovým, ať dají ze svého (dědičného) majetku Levitům', 'Nu 35:3': 'města k bydlení a pastviny kolem nich, by mohli sami sídliti v městech a pro stáda a dobytek (jejich) aby byla pastviska.', 'Nu 35:4': 'Ty pastviny budou se rozkládati od městských zdí ven kolem dokola na tisíc kroků:', 'Nu 35:5': 'na východ slunce budou dva tisíce loket, na poledne budou dva tisíce loket, k moři, které je na západ, bude táž míra, a hranice na severu půjdou v téže délce; tak budou města uprostřed a za nimi pastviny.', 'Nu 35:6': 'Z těch měst, která dáte Levitům, bude šest odděleno na ochranu uprchlíků, by se mohl do nich utéci, kdo prolil krev; kromě těch (dáte jim) jiná čtyřicet dvě města,', 'Nu 35:7': 'tedy úhrnem čtyřicet osm (měst) a jejich okolí.', 'Nu 35:8': 'Těch měst, která budou dána z území Israelitů, více bude vzato od těch, kteří mají více, a méně od těch, kteří mají méně; každý (kmen) podle rozměrů svého dědičného území dá Levitům města.', 'Nu 35:9': 'Hospodin řekl Mojžíšovi:', 'Nu 35:10': 'Rci synům Israelovým: Až přijdete přes Jordán do země Kanaan,', 'Nu 35:11': 'ustanovte, která města mají býti na ochranu uprchlíků, kteří nechtíce prolili krev;', 'Nu 35:12': 'bude-li prchající v některém z nich, nesmí ho zabíti příbuzný zabitého, dokud nebude jeho pře za jeho přítomnosti soudně před obcí vyřízena.', 'Nu 35:13': 'Z těchto měst, která budou na ochranu uprchlíkův oddělena,', 'Nu 35:14': 'tři buďte za Jordánem a tři v zemi Kanaan;', 'Nu 35:15': 'jak Israelitům tak cizincům a přistěhovalcům (budou vykázána), aby se do nich mohl utéci, kdo nechtě prolil krev.', 'Nu 35:16': 'Udeří-li kdo koho železem, že udeřený zemře, je vinen vraždou: ať také zemře.', 'Nu 35:17': 'Hodí-li kamenem, že zasažený zemře, budiž potrestán podobně.', 'Nu 35:18': 'Zahyne-li udeřený dřevem, budiž pomstěn smrtí údercovou.', 'Nu 35:19': 'Příbuzný zavražděného zabije vraha; hned, jak ho dostane, zabije ho.', 'Nu 35:20': 'Jestliže někdo z nenávisti druhým strčí, neb úkladně na něho něco hodí,', 'Nu 35:21': 'neb jsa jeho nepřítelem tak jej udeří rukou, že zemře, úderce ten je vinen (úkladnou) vraždou; příbuzný zabitého hned, jak ho najde, zabije ho.', 'Nu 35:22': 'Učiní-li však někdo náhodou, bez nenávisti', 'Nu 35:23': 'a bez nepřátelství něco takového,', 'Nu 35:24': 'a bude-li výslechem svědků to dokázáno na soudě o prolití krve, zavedeném mezi údercem a mezi příbuzným zabitého:', 'Nu 35:25': 'budiž vysvobozen nevinný z moci mstitelovy a budiž soudním nálezem uveden zase do města, do něhož se byl utekl, a tam zůstaniž, dokud velekněz, svatým olejem pomazaný, neumře.', 'Nu 35:26': 'Bude-li vrah postižen a usmrcen od mstitele krve', 'Nu 35:27': 'mimo obvod města za útočiště vykázaného, bude krvemstitel bez viny;', 'Nu 35:28': 'mělť uprchlík až do smrti veleknězovy ve městě přebývati; (teprve) když tento zemře, smí se vrah navrátit do svého domova.', 'Nu 35:29': 'Tyto zákony budou míti věčnou platnost po všech sídlech vašich.', 'Nu 35:30': 'Vrah budiž trestán na základě výpovědí svědků; na základě svědectví jednoho nesmí býti nikdo odsouzen.', 'Nu 35:31': 'Od toho, kdo je vinen vraždou, výkupného nesmíte přijmouti; ale ať sám zemře.', 'Nu 35:32': 'Vyhnaná, to jest uprchlíci, nebudou se moci žádným způsobem vrátit do svých domovů před smrtí veleknězovou.', 'Nu 35:33': 'Neposkvrňujte země, ve které sídlíte; poskvrňována je krví nevinných a nemůže býti očištěna jinak než krví toho, jenž prolil krev druhého.', 'Nu 35:34': 'Budiž země vaše zachovávána čista, protože já přebývám s vámi; jáť jsem Hospodin, jenž sídlí mezi syny Israelovými.', 'Nu 36:1': 'Pohlaváři rodu Galaada, syna Machira, syna Manassova, z rodu synů Josefových, přistoupili k Mojžíšovi a pravili mu před knížaty synův israelových:', 'Nu 36:2': 'Tobě, pánu našemu, rozkázal Hospodin, bys losem rozdělil zemi synům Israelovým, a dcerám Salfaada, bratra našeho, bys dal úděl, jaký příslušel otci jejich.', 'Nu 36:3': 'Pojmou-li je za manželky příslušníci jiného kmene, půjde za nimi i majetek jejich, a protože se tak dostane jinému kmeni, ubude našeho dědičného údělu;', 'Nu 36:4': 'když pak přijde milostivé léto, to jest padesátý rok, (léto) odpuštění, rozdělené úděly zůstanou smíšeny a majetek kmene jednoho přejde na kmen druhý.', 'Nu 36:5': 'Mojžíš odpověděl synům Israelovým a z rozkazu Hospodinova řekl: Kmen Josefovců má pravdu', 'Nu 36:6': 'a Hospodin přikazuje o dcerách Salfaadových toto: Nechať se vdají, za koho chtějí, jen ať jsou to muži z jejich kmene,', 'Nu 36:7': 'aby se nemísil majetek jednoho kmene israelského s majetkem kmene druhého. Tak všichni muži nechať berou si manželky ze svého kmene a čeledí,', 'Nu 36:8': 'a všecky ženy muže z téhož kmene, by dědičný majetek zůstal v rodinách', 'Nu 36:9': 'a majetek jednotlivých kmenů by se nesměšoval, ale zůstal,', 'Nu 36:10': 'jak byl od Hospodina rozdělen. Dcery Salfaadovy učinily, jak bylo rozkázáno:', 'Nu 36:11': 'Maala, Tersa, Hegla, Melcha a Noa vdaly se za syny svého strýce', 'Nu 36:12': 'z čeledi Manassa, jenž byl synem Josefovým; tak majetek, který jim byl původně dán, zůstal ve kmeni a v čeledi otce jejich.', 'Nu 36:13': 'To jsou přikázání a zákony, které dal Hospodin Mojžíšem synům Israelovým na Moabských pláních nad Jordánem proti Jerichu.'}