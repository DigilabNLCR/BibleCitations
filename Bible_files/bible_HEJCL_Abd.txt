{'Abd 1:1': 'Toto praví Pán Bůh k Edomovi: Zprávu slyšeli jsme od Hospodina, posla k národům poslal (s výzvou): „Vzhůru, povstaňme proti němu v boj!" – – ', 'Abd 1:2': 'Aj, maličkým učiním tebe mezi národy, opovržený ty budeš velmi.', 'Abd 1:3': 'Zpupnost srdce tvého pozdvihla tebe, jenž přebýváš v rozsedlinách skalních, vysoko stavíš své sídlo, který si říkáš: „Kdo mne strhne k zemi?"', 'Abd 1:4': 'Ať bys byl vysoko jako orel, a měl mezi hvězdami své hnízdo: (i) odtud strhnu tě, praví Hospodin.', 'Abd 1:5': 'Kdyby přišli na tebe zloději nebo lupiči v noci, jak bys byl zničen! (Ale) kradli by (jen) podle své potřeby. Kdyby přišli na tebe sběrači vína, aspoň paběrky by nechali tobě.', 'Abd 1:6': 'Kterak budou Esaua prohledávat, jak budou poklady jeho prohrabány!', 'Abd 1:7': 'Až na hranice vyprovodí tě všechni společníci tvoji; oklamou tě, znásilní tě, znásilní tě přátelé tvoji, [tvoji spolustolovníci] poleží úklady tobě, a nebude smyslu pro to!', 'Abd 1:8': 'Ano, v ten den, dí Hospodin, vyhladím moudré ze země Edomské a rozumnost s pohoří Esauova.', 'Abd 1:9': 'Tehdy děsiti se budou junáci tvoji, Temane, aby zahynul každý na pohoří Esauově.', 'Abd 1:10': 'Pro zabíjení, pro zločiny na tvém bratru Jakobovi zakryje tě hanba a zahyneš na věky.', 'Abd 1:11': 'V (ten) den, kdy jsi stál proti němu, kdy jímali cizáci vojsko jeho, kdy cizinci vnikali do bran jeho a o Jerusalem metali los: tys také byl jako jeden z nich.', 'Abd 1:12': 'Neměls totiž kochati se dnem bratra svého, dnem vyhnanství jeho, neměls veselit se nad Judovci v den záhuby jejich; neměls otvírati k potupě úst svých v den, kdy byli v tísni.', 'Abd 1:13': 'Neměls vcházeti do bran lidu mého v den jeho pádu, ani kochati se i ty nad neštěstím jeho v den zpuštění jeho; neměls vztáhnouti své ruky na vojsko jeho v den pohubení jeho.', 'Abd 1:14': 'Neměls stavěti se u východů, abys zabíjel uprchlíky (jeho) a neměls zavírat zbytků jeho v den, kdy byl v tísni.', 'Abd 1:15': 'Neboť blízko jest den Hospodinův na všecky národy; jak jsi činil (ty), stane se tobě: jednání tvé vrátí se na tvou hlavu.', 'Abd 1:16': 'Neboť jako vy jste pili na mé svaté hoře, tak budou píti všichni národové ustavičně; budou pít a srkat a budou jako by (nikdy) nebyli.', 'Abd 1:17': 'Ale na hoře Sion bude spása, a bude svatá; a vládnouti bude dům Jakobův těmi, kteří vládli jím.', 'Abd 1:18': 'Dům Jakobův bude oheň a dům Josefův plamen, z domu pak Esauova bude strniště, jež od oněch bude zapáleno a pohlceno, a nebude zbytků z domu Esauova, neboť Hospodin mluvil.', 'Abd 1:19': 'A vládnouti budou ti, kteří jsou na jihu pohořím Esauovým, ti pak, kteří jsou na rovině, zemí Filištínských; vládnouti budou územím Efraimovým, [Samařském] a Benjamin vládnouti bude Galaadskem.', 'Abd 1:20': 'Zajatci z tohoto vojska [, z Israelitů] vlásti budou všemi místy Kanaanských až do Sarepty, a zajatci z Jerusalema, již jsou v Bosporu, vlásti budou městy poledními.', 'Abd 1:21': 'Vysvoboditelé vystoupí na horu Sion, aby soudili pohoří Esauovo, a Hospodinu bude náležet královská moc.'}