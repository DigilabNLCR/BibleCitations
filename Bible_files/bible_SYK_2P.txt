{'2P 1:1': 'Šimon Petr, služebník a apoštol Ježíše Krista, těm, kteří s námi dosáhli téže víry drahocenné skrze spravedlnost Boha našeho a Spasitele Ježíše Krista:', '2P 1:2': 'Milost vám a pokoj buď rozmnožen v poznání Boha a Ježíše Krista, Pána našeho.', '2P 1:3': 'Vždyť přece všecko, co (náleží) k životu a zbožnosti, jeho božská moc nám darovala skrze poznání toho, jenž nás povolal vlastní slávou a silou,', '2P 1:4': 'kterými nám dal převeliké a drahocenné dary zaslíbené, abyste se stali skrze ně účastni božské přirozenosti, uniknouce té zkáze, která jest ve světě skrze zlou žádostivost.', '2P 1:5': 'A právě proto vynaložíce veškerou píli přičiňte ve své víře účinnost, v účinnosti poznání,', '2P 1:6': 'v poznání sebevládu, v sebevládě trpělivost, v trpělivosti zbožnost,', '2P 1:7': 've zbožnosti lásku bratrskou, v lásce bratrské lásku.', '2P 1:8': 'Neboť jestli tyto věci u vás jsou a se rozhojňují, neudělají vás nečinnými ani neplodnými pro poznání Pána našeho Ježíše Krista.', '2P 1:9': 'Při kom totiž těchto věcí není, jest slepý, krátkozraký, ježto zapomněl na očistění od starých hříchů svých.', '2P 1:10': 'Proto bratři, vynasnažte se tím více, abyste dobrými skutky upevnili své povolání a vyvolení, neboť činíce to, nikdy nepadnete.', '2P 1:11': 'Takto zajisté poskytne se vám bohatě vchod do věčného království Pána našeho a Spasitele, Ježíše Krista.', '2P 1:12': 'Proto hodlám stále vám připomínati ty věci, ačkoli je znáte a jste utvrzeni v té pravdě, kterou jste přijali.', '2P 1:13': 'Mám však za povinnost, pokud jsem v tomto stánku, povzbuzovati vás připomínáním,', '2P 1:14': 'věda, že rychle přijde odložení stánku mého, jakož i Pán náš, Ježíš Kristus, mi oznámil.', '2P 1:15': 'I vynasnažím se, abyste také po mé smrti v každé době měli (možnost) na ty věci se rozpomínati.', '2P 1:16': 'Neboť příchod a moc Pána našeho, Ježíše Krista, oznámili jsme vám, nikoli vymudrovaných bájí následovavše, nýbrž byvše nazírateli na jeho velebnost.', '2P 1:17': 'Obdržel zajisté od Boha Otce čest i slávu, když se stal k němu takovýto hlas od velikolepé slávy: „Tento jest Syn můj milý, v němž jsem si zalíbil. (Jeho poslouchejte.“)', '2P 1:18': 'A tento hlas s nebe přišlý my jsme uslyšeli, když jsme byli s ním na hoře svaté.', '2P 1:19': 'Také máme pevnější slovo prorocké, a vy dobře činíte, dbáte-li ho jako svíce svítící na místě temném, až den rozbřeskne a dennice vzejde v srdcích vašich,', '2P 1:20': 'to předem majíce na vědomí, že žádné proroctví Písma nespočívá na výkladě vlastním;', '2P 1:21': 'neboť nikoli z vůle lidské stalo se kdy proroctví, nýbrž Duchem svatým nadchnuti mluvili svatí lidé Boží.', '2P 2:1': 'Byli však i nepraví proroci v lidu (israelském), jakož i mezi vámi budou nepraví učitelé, kteří uvedou sekty záhubné, popírajíce i toho Pána, jenž je vykoupil, a (tak) přivedou na sebe rychlou záhubu.', '2P 2:2': 'A mnozí budou následovati jejich prostopášnosti; a pro ně cesta pravdy bude se tupiti.', '2P 2:3': 'V lakotě pak budou těžiti z vás řečmi na podvod vymyšlenými; pro ně soud od dávna nezahálí a záhuba jejich nedřímá.', '2P 2:4': 'Neboť jestli Bůh prohřešivších se andělů neušetřil, nýbrž strhnuv je do pekla vydal (k mučení) vazbám temnosti, aby byli chováni k soudu,', '2P 2:5': 'a (jestli) starého světa neušetřil, nýbrž (jen) Noema, hlasatele pravdy, zachoval sama osmého, když byl uvedl potopu na svět bezbožníků,', '2P 2:6': 'a (jestli) města Sodomu a Gomorru obrátiv v popel odsoudil ke zkáze, vystaviv je za předobraz bezbožníků budoucích,', '2P 2:7': 'a vysvobodil spravedlivého Lota, těžce trpícího chlípným životem nešlechetníků, -', '2P 2:8': 'neboť spravedlivec ten přebývaje mezi nimi, zrakem i sluchem trápil den ode dne duši svou nad šlechetnými skutky (jejich).', '2P 2:9': 'Umíť Pán nábožné z pokušení vytrhovati, nespravedlivé pak v trestu ke dni soudu uchovávati,', '2P 2:10': 'zvláště však ty, kteří za tělem chodí v žádosti poskvrny a pohrdají panstvem; smělci ti samolibí nebojí se tupiti mocnosti, a přece (ani) andělé,', '2P 2:11': 'ač silou i mocí jsou větší, nevynášejí proti nim u Pána soudu potupného.', '2P 2:12': 'Tito však jako nerozumná zvířata, která jsou určena jakožto bytosti smyslné k lovu a záhubě, tupíce to, čeho neznají, také zahynou záhubou jejich', '2P 2:13': 'a vezmou (tak) odplatu nepravosti; za rozkoš mají hýření dne, jakožto skvrny a ohavy hýří na svých podvodech hodujíce s vámi;', '2P 2:14': 'oči mají plny cizoložnice a neukojny v hříchu, lákajíce k sobě duše neutvrzené; srdce mají vycvičené v lakomosti; kletbě propadlí jsou,', '2P 2:15': 'ježto opustivše cestu přímou zbloudili, následovavše cestu Balaama, syna Bosorova, jenž si zamiloval mzdu nepravosti,', '2P 2:16': 'obdržel však pokárání pro svůj přečin; hovádko němé, promluvivši hlasem lidským, zabránilo nesmyslnosti prorokově.', '2P 2:17': 'Jsou to studnice bezvodné, mlhové mraky hnané vichřicí, jimž mrákota temnosti jest uchována;', '2P 2:18': 'neboť vedouce naduté řeči marnosti, svádějí v žádostech těla chlípnostmi ty, kteří sotva unikají (lidem) žijícím v poblouzení;', '2P 2:19': 'slibují jim svobodu, ač sami jsou otroky zkázy, neboť od koho kdo jest přemožen, toho stal se i otrokem.', '2P 2:20': 'Jestli totiž unikše poskvrnám toho světa v poznání Pána našeho a Spasitele Ježíše Krista, dávají se těmito opět zaplésti a přemoci, staly se jim poslední věci horšími nežli (byly) první.', '2P 2:21': 'Lépe zajisté bylo by jim, aby nebyli poznali cesty spravedlnosti, nežli aby poznavše ji odvrátili se od svatého příkazu, který jim byl podán.', '2P 2:22': 'Přihodilo se jim to, co praví přísloví pravdivé: „Pes vrátil se ke svému vývratku“ a „Svině se vykoupala do kaliště bláta“.', '2P 3:1': 'Toto jest již druhý list, miláčkové, který vám píši, povzbuzuje v nich připomínáním čistou mysl vaši,', '2P 3:2': 'abyste byli pamětlivi slov předpověděných od svatých proroků i příkazu svých apoštolů (daného} od Pána a Spasitele,', '2P 3:3': 'to předem majíce na vědomí, že v posledku dnů přijdou s posměchem posměvači, kteří podle vlastních chtíčů budou žíti', '2P 3:4': 'a říkati: Kde jest zaslíbený příchod jeho? Vždyť od té doby, kdy otcové zesnuli, všecko zůstává tak od počátku stvoření?', '2P 3:5': 'Zapomínají zajisté úmyslně na to, že nebesa byla od dávna i země, povstavše z vody a skrze vodu slovem Božím,', '2P 3:6': 'skrze něž tehdejší svět byv vodou potopen zahynul,', '2P 3:7': 'a že nynější nebesa i země týmž slovem Božím jsou uloženy, pro oheň jsouce uchovávány ke dni soudu a záhuby lidí bezbožných.', '2P 3:8': 'Na toto jedno však nezapomínejte, miláčkové, že jeden den u Pána jest jako tisíc roků a tisíc roků jako den jeden.', '2P 3:9': 'Pán nezdržuje zaslíbení (svého), jakož někteří to mají za zdržování, nýbrž shovívá pro vás nechtěje, aby kteří zahynuli, nýbrž aby všichni se obrátili ku pokání.', '2P 3:10': 'Přijde však den Páně jako zloděj, a v něm nebesa s velikým hukotem pominou, základy pak žárem se rozpustí a země i díla, která jsou na ní, shoří.', '2P 3:11': 'Poněvadž tedy to všecko se rozpustí, jakými máte býti ve svatém obcování a v bohabojnosti,', '2P 3:12': 'očekávajíce a uspěšujíce příchod dne Páně, pro který nebesa ohněm se rozpustí a základy žárem se roztaví!', '2P 3:13': 'Nová však nebesa a novou zemi očekáváme podle zaslíbení jeho, ve kterých spravedlnost přebývá.', '2P 3:14': 'Proto, miláčkové, očekávajíce těch věcí vynasnažte se, abyste neposkvrněni a neúhonni byli nalezeni před ním v pokoji,', '2P 3:15': 'a shovívavost Pána našeho pokládejte za spásu, jakož i milovaný náš bratr Pavel napsal vám podle moudrosti jemu dané,', '2P 3:16': '(podobně) jako (psal) také ve všech listech svých, když v nich mluvil o těchto věcech; (ovšem) některé věci jsou v nich těžko srozumitelné, kteréž lidé nevědomí a neutvrzení překrucují, tak jako i ostatní Písma, ke své vlastní záhubě.', '2P 3:17': 'Vy tedy, miláčkové, vědouce to napřed, chraňte se, abyste dajíce se strhnouti bludem bezbožníků, nevypadli ze své pevnosti.', '2P 3:18': 'Rosťte však v milosti a v poznání Pána našeho a Spasitele, Ježíše Krista. Jemu sláva i nyní i na den věčnosti. Amen.'}