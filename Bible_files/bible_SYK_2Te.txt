{'2Te 1:1': 'Pavel a Silvanus a Timoteus církvi Thessalonické v Bohu, Otci našem, a v Pánu Ježíši Kristu:', '2Te 1:2': 'Milost vám a pokoj od Boha, Otce našeho, a od Pána našeho Ježíše Krista.', '2Te 1:3': 'Děkovati máme Bohu vždycky z vás, bratři jak jest hodno, protože víra vaše náramně vzrůstá a vzájemná láska jednoho každého z vás se rozohňuje,', '2Te 1:4': 'takže i my sé honosíme vámi v církvích Božích pro vaši vytrvalost a víru ve všech pronásledováních vašich a souženích, která snášíte;', '2Te 1:5': 'jest to důkazem spravedlivého soudu Božího, abyste byli učiněni hodni království Božího, pro něž také trpíte:', '2Te 1:6': 'neboť jest spravedlivo u Boha, aby těm, kteří vás sužují, odplatil soužením,', '2Te 1:7': 'vám však, kteří jste souženi (aby odplatil) odpočinutím s námi (a to v den), kdy Pán Ježíš se zjeví s nebe s anděly moci své', '2Te 1:8': 'v plameni ohnivém, aby potrestal ty, kteří neznají Boha a kteří neposlouchají evangelia Pána našeho Ježíše Krista;', '2Te 1:9': 'a ti budou potrestáni záhubou věčnou (odloučeni) od tváře Páně a od slávy moci jeho,', '2Te 1:10': 'v onen den (totiž), když přijde, aby byl oslaven ve svých svatých a podivným se ukázal ve všech věřících, neboť se uvěřilo našemu svědectví k vám.', '2Te 1:11': 'Proto také se modlíme vždycky za vás, aby Bůh náš učinil vás hodny povolání svého a mocně naplnil veškerou zálibu v dobrém smýšlení i (všeliký) skutek víry,', '2Te 1:12': 'aby jméno Pána našeho Ježíše Krista bylo oslaveno ve vás a vy v něm podle milosti Boha našeho a Pána Ježíše Krista.', '2Te 2:1': 'Prosíme však vás, bratři, v příčině příchodu Pána našeho Ježíše Krista a našeho spojení s ním,', '2Te 2:2': 'abyste nedali honem se pomásti na mysli neb děsiti ani duchem (prorockým) ani slohem ani listem jako od nás poslaným, jakoby den Páně (již) nastával.', '2Te 2:3': 'Nikdo vás nesveď nižádným způsobem, neboť (den Páně nenastane), leč prve přijde odpad a objeví se člověk hříchu, syn záhuby,', '2Te 2:4': 'jenž se protivit a povýšovat bude proti všemu, co slove bohem aneb čemu se vzdává pocta božská, takže se posadí ve chrámě Božím a bude si počínati, jako by byl Bohem.', '2Te 2:5': 'Nepamatujete se, že jsem vám to pravil jsa ještě u vás?', '2Te 2:6': 'Také nyní víte, co (ho) zdržuje, aby se zjevil časem svým;', '2Te 2:7': 'neboť skrytá bezbožnost (již) působí; jenom dokavad ten, jenž zdržuje, neustoupí s cesty.', '2Te 2:8': 'A tehdy se objeví onen bezbožník, kteréhož Pán Ježíš zahubí dechem úst svých a zničí jasem příchodu svého;', '2Te 2:9': 'jeho přítomnost bude podle působnosti satanovy s veškerou mocí a s divy a zázraky lživými,', '2Te 2:10': 'a s veškerým podvodem nepravosti pro ty, kteří hynou, a to proto, že nepojali lásky k pravdě, aby byli spaseni.', '2Te 2:11': 'Ano proto pošle jim Bůh působnost klamu, aby uvěřili lži,', '2Te 2:12': 'by odsouzeni byli všichni ti, kteří neuvěřili pravdě, nýbrž zalíbili si v nepravosti.', '2Te 2:13': 'My však máme děkovati Bohu vždycky z vás, bratří milovaní od Pána, že Bůh vás vyvolil od počátku ke spáse posvěcením ducha a věrou v pravdu:', '2Te 2:14': 'k tomu také povolal vás skrze evangelium naše, abyste dosáhli slávy Pána našeho Ježíše Krista.', '2Te 2:15': 'Nuže bratři, stůjte (pevně) a zachovávejte podané nauky, kterým jste se naučili ať skrze naši řeč, ať skrze náš list.', '2Te 2:16': 'Sám pak Pán náš Ježíš Kristus a Bůh, Otec náš, který si nás zamiloval a v milosti nám dal útěchu věčnou i naději dobrou, potěš srdce vaše a utvrď (vás) v každém skutku i slově dobrém.', '2Te 3:1': 'Konečně, bratři, modlete se za nás, aby slovo Páně se rosšiřovalo a oslavilo, jako i u vás,', '2Te 3:2': 'abychom byli osvobozeni od lidí nepravých a zlých, neboť není u všech víry.', '2Te 3:3': 'Věrný pak jest Bůh, jenž vás utvrdí a ochrání od zlého.', '2Te 3:4': 'Důvěřujeme však v Pánu o vás, že to, co vám přikazujeme, také konáte a konati budete.', '2Te 3:5': 'Pán pak řídiž srdce vaše k lásce Boží a k trpělivosti (Ježíše) Krista.', '2Te 3:6': 'Přikazujeme však vám, bratři, ve jménu Pána našeho Ježíše Krista, abyste se stranili každého bratra, který se chová nepořádně a ne podle naučení, které obdrželi od nás.', '2Te 3:7': 'Sami zajisté víte, kterak máte nás následovati, neboť jsme nebyli nepořádni mezi vámi,', '2Te 3:8': 'ani jsme nejedli chleba od nikoho darmo, nýbrž v práci a námaze, ve dne i v noci pracujíce, abychom neobtížili nikoho z vás,', '2Te 3:9': 'ne že bychom neměli (k tomu) moci, nýbrž abychom se vám dali za příklad, byste nás následovali.', '2Te 3:10': 'Vždyť i když jsme byli u vás, přikazovali jsme vám toto: Nechce-li kdo pracovati, ať nejí.', '2Te 3:11': 'Slyšíme totiž, že někteří žijí mezi vámi nepořádně, nic nedělajíce, nýbrž všetečně si počínajíce.', '2Te 3:12': 'Takovým přikazujeme a napomínáme v Pánu Ježíši Kristu, aby pokojně pracujíce, jedli chléb svůj.', '2Te 3:13': 'Vy pak, bratři, neustávejte dobře činiti.', '2Te 3:14': 'jestli však někdo neposlouchá slova našeho (daného) tímto listem, toho poznamenávejte a neobcujte s ním, aby byl zahanben,', '2Te 3:15': 'avšak nemějte ho jako nepřítele, nýbrž kárejte ho jako bratra.', '2Te 3:16': 'Sám pak Pán pokoje dej vám pokoj vždycky v každé příčině na každém místě. Pán (budiž) se všemi vámi.', '2Te 3:17': 'Pozdravení, rukou mojí, Pavlovou. Toť znamení v každém listě (mém), tak píši.', '2Te 3:18': 'Milost Pána našeho Ježíše Krista se všemi vámi. Amen.'}