{'Mt 1:1': 'RODOKMEN JEŽÍŠE KRISTA, syna Davidova, syna Abrahamova.', 'Mt 1:2': 'Abraham měl syna Izáka, Izák Jákoba, Jákob Judu a jeho bratří;', 'Mt 1:3': 'Juda Fáresa a Záru z matky Támary, Fáres Ezroma, Ezrom Arama;', 'Mt 1:4': 'Aram Aminadaba, Aminadab Násona, Náson Salmona;', 'Mt 1:5': 'Salamon Boesa z matky Raaby, Boes Jobéda z matky Rut, Jobéd Jeseho;', 'Mt 1:6': 'Jese krále Davida, David Šalomouna z manželky Uriášovy;', 'Mt 1:7': 'Šalomoun Roboáma, Roboám Abiáše, Abiáš Azafa;', 'Mt 1:8': 'Azaf Jozafata, Jozafat Joráma, Jorám Oziáše;', 'Mt 1:9': 'Oziáš Joátama, Joátam Achaza, Achaz Ezechiáše;', 'Mt 1:10': 'Ezechiáš Manasesa, Manases Amosa, Amos Joziáše;', 'Mt 1:11': 'Joziáš Jekoniáše a jeho bratří za babylonského zajetí.', 'Mt 1:12': 'Po babylonském zajetí Jekoniáš měl syna Salatiele, Salatiel Zorobábela;', 'Mt 1:13': 'Zorobábel Ábiuda, Abiud Eliachima, Eliachim Azora,', 'Mt 1:14': 'Azor Sádocha, Sádoch Achima, Achim Eliuda; ', 'Mt 1:15': 'Eliud Eleazara, Eleazar Mátana, Mátan Jákoba;', 'Mt 1:16': 'Jákob Jozefa, muže Marie, z které se narodil Ježíš nazývaný Kristus.', 'Mt 1:17': 'Všech pokolení od Abrahama po Davida bylo tedy čtrnáct, od Davida po babylonské zajetí čtrnáct a od babylonského zajetí do Krista čtrnáct.', 'Mt 1:18': 'Narození Ježíše Krista se udalo takto: Jeho matka Marie byla zasnoubena Jozefovi. Dříve než se sešli, shledalo se, že otěhotněla z Ducha svatého.', 'Mt 1:19': 'Její muž Jozef byl spravedlivý; nechtěl ji vydati v pohanu, i rozhodl se s ní tajně rozejíti.', 'Mt 1:20': 'Když si to rozvážil, hle, zjevil se mu ve snu anděl Páně a řekl: „Jozefe, synu Davidův, neboj se vzíti si svou ženu Marii, neboť, co v ní bylo počato, je z Ducha svatého.', 'Mt 1:21': 'Narodí se jí syn, a nazveš jeho jméno Ježíš; neboť on spasí svůj lid od jeho hříchů“.', 'Mt 1:22': 'Toto vše se stalo, aby se splnilo, co Pán řekl skrze proroka:', 'Mt 1:23': '„Hle, panna počne a porodí syna, a nazvou jeho jméno Emanuel,“ což přeloženo znamená »Bůh s námi«.', 'Mt 1:24': 'Když se Jozef probudil ze spánku, učinil, jak mu anděl Páně nařídil: vzal k sobě svou ženu,', 'Mt 1:25': 'ale nežil s ní jako manžel, až porodila syna; i nazval jeho jméno Ježíš.', 'Mt 2:1': 'Když se Ježíš narodil v Betlémě v Judei v době krále Heróda, hle, mágové od východu přišli do Jeruzaléma ', 'Mt 2:2': 'a ptali se: „Kde je ten narozený král židovský? Viděli jsme totiž jeho hvězdu na východě a přišli jsme se mu poklonit.“', 'Mt 2:3': 'Jakmile to uslyšel král Heródes, znepokojil se, a s ním celý Jeruzalém.', 'Mt 2:4': 'I svolal všecky velekněží a zákoníky lidu a vyptával se jich, kde se má Kristus naroditi.', 'Mt 2:5': 'Oni mu odpověděli: „V Betlémě v Judei, neboť u proroka je psáno:', 'Mt 2:6': '»A ty, Betléme v zemi Judské, nejsi nikterak poslední mezi judskými vůdčími městy, neboť z tebe vzejde vůdce, který bude pastýřem mého izraelského lidu.«“', 'Mt 2:7': 'Tu Heródes tajně zavolal mágy, zjistil si od nich čas, kdy se objevila hvězda, poslal je do Betléma, a řekl:', 'Mt 2:8': '„Jděte, přesně vypátrejte všecko o tom dítěti; až to vyšetříte, podejte mi zprávu, abych i já šel a poklonil se mu.“', 'Mt 2:9': 'Když krále vyslechli, odešli. A hle, hvězda, již viděli na východě, šla před nimi, až se zastavila nad místem, kde bylo to dítě.', 'Mt 2:10': 'Jakmile uviděli hvězdu, zaradovali se velice.', 'Mt 2:11': 'Vešli do domu, uviděli dítě s jeho matkou Marií, padli na tvář a klaněli se mu. Otevřeli své poklady a obětovali mu dary: zlato, kadidlo a myrhu.', 'Mt 2:12': 'Když se jim dostalo ve snu zjevení, aby se nevraceli k Heródovi, odebrali se jinou cestou do své vlasti.', 'Mt 2:13': 'Když odešli, hle, anděl Páně se zjevil ve snu Jozefovi a řekl: „Vstaň, vezmi s sebou dítě i jeho matku, utec do Egypta a buď tam, až ti řeknu. Heródes totiž hodlá hledati dítě, aby je zahubil.', 'Mt 2:14': 'I vstal, vzal s sebou dítě i jeho matku v noci, odebral se do Egypta', 'Mt 2:15': 'a byl tam až do Heródovy smrti, aby se splnilo, co řekl Pán skrze proroka: »Z Egypta jsem povolal svého syna.« ', 'Mt 2:16': 'Když Heródes uviděl, že byl od mágů oklamán, velmi se rozhněval; i poslal a dal pobíti všecky děti v Betlémě a v celém jeho okolí od dvouletých níže, podle času, který si zjistil od mágů.', 'Mt 2:17': 'Tu se splnilo slovo proroka Jeremiáše:', 'Mt 2:18': '»Hlas v Ráma byl slyšen, veliký pláč a nářek: Ráchel oplakávala své děti a nechtěla se dát utěšiti, poněvadž jich už není.«', 'Mt 2:19': 'Jakmile Heródes skonal, hle, anděl Páně se ve snu zjevil Jozefovi v Egyptě', 'Mt 2:20': 'a řekl: „Vstaň, vezmi s sebou dítě i jeho matku a jdi do země Izraelské; neboť zemřeli ti, kdož ukládali o život dítěte.“', 'Mt 2:21': 'I vstal, vzal s sebou dítě i jeho matku a vešel do země Izraelské.', 'Mt 2:22': 'Když však uslyšel, že Archelaus kraluje v Judei místo svého otce Heróda, bál se tam jíti. Když pak se mu dostalo ve snu zjevení, odebral se do krajiny Galilejské,', 'Mt 2:23': 'šel a usadil se v městě řečeném Nazaret, aby se splnilo slovo prorokovo, že bude nazýván Nazorejský.', 'Mt 3:1': 'V těch dnech se objevuje Jan Křtitel a káže na poušti judské:', 'Mt 3:2': '„čiňte pokání, neboť království nebeské jest blízko.“', 'Mt 3:3': 'To je ten, o kterém prorok Izaiáš řekl: »Hlas volajícího na poušti: Připravte cestu Páně, vyrovnávejte mu stezky.«', 'Mt 3:4': 'Tento Jan měl šat z velbloudí srsti a kožený pás kolem beder, pokrmem mu byly kobylky a polní med.', 'Mt 3:5': 'Tehdy k němu vycházel Jeruzalém a celá Judea i celé okolí Jordánu', 'Mt 3:6': 'a dávali se od něho křtíti v řece Jordánu, vyznávajíce své hříchy.', 'Mt 3:7': 'Když uviděl mnoho farizeů a saduceů, že přicházejí ke křtu, řekl jim: „Plemeno zmijí, kdo vám dal pokyn, abyste prchli před nastávajícím hněvem?', 'Mt 3:8': 'Vydejte ovoce, které by bylo hodno toho pokání;', 'Mt 3:9': 'nemyslete si, že můžete u sebe říkati: »My máme otce Abrahama.« Pravím vám, že Bůh může Abrahamovi vzbuditi děti z těchto kamenů.', 'Mt 3:10': 'Již jest přiložena sekera ke kořeni stromů; každý strom, který nedává dobrého ovoce, bývá utínán a házen do ohně.', 'Mt 3:11': 'Já vás křtím vodou k pokání. Ten však, kdo přichází za mnou, jest mocnější než já; jeho sandály nejsem hoden nositi; on vás bude křtíti Duchem svatým a ohněm.', 'Mt 3:12': 'V jeho ruce jest lopata, i vyčistí svůj mlat, shromáždí pšenici na sýpku, ale plevy spálí neuhasitelným ohněm.“', 'Mt 3:13': 'Tehdy přichází Ježíš z Galileje k Jordánu za Janem, aby se dal od něho pokřtíti.', 'Mt 3:14': 'Ale on mu bránil a řekl: „Já potřebuji, abych se dal pokřtíti od tebe, a ty jdeš ke mně!“', 'Mt 3:15': 'Ježíš mu odpověděl: „Nech to! Tak se sluší, abychom splnili všecku spravedlnost.“ Tu ho nechal.', 'Mt 3:16': 'Když pak byl Ježíš pokřtěn, hned jak vystoupil z vody, hle, otevřelo se nebe a uviděl Ducha Božího, jak sestupuje jako holubice a přichází na něj.', 'Mt 3:17': 'A hle, hlas se ozval z nebe: „Tento jest můj milovaný syn, jejž jsem si oblíbil.“', 'Mt 4:1': 'Pak byl Ježíš vyveden Duchem na poušť, aby byl pokoušen ďáblem.', 'Mt 4:2': 'I postil se čtyřicet dní a čtyřicet noci a potom pocítil hlad.', 'Mt 4:3': 'I přistoupil pokušitel a řekl mu: „Jsi-li Syn Boží, poruč, aby se z těchto kamenů staly chleby!“', 'Mt 4:4': 'On však odpověděl: „Jest psáno: »Člověk nebude živ jenom chlebem, ale každým slovem, které vychází z úst Božích.«“', 'Mt 4:5': 'Zase jej vezme ďábel s sebou do svatého města; postavil jej na štít svatyně', 'Mt 4:6': 'a řekl mu; „Jsi-li Syn Boží, vrhni se dolů; vždyť je psáno: »Svým andělům dá o tobě rozkaz, i vyzdvihnou tě na rukou, abys nenarazil nohou na kámen.«“', 'Mt 4:7': 'Ježíš mu odpověděl: „Zase je psáno: »Nepokoušej svého Pána Boha!«“', 'Mt 4:8': 'Zase jej vezme ďábel s sebou na horu velmi vysokou, ukazuje mu veškerá království světa a jejich slávu', 'Mt 4:9': 'a řekl mu: „Toto vše ti dám, padneš-li a pokloníš-li se mi.“', 'Mt 4:10': 'Tu mu Ježíš odpoví: „Odejdi satane; neboť jest psáno: »Svému Pánu Bohu se klaněj a jej samotného uctívej!«“', 'Mt 4:11': 'Tu od něho ďábel odešel, a hle, andělé přišli a sloužili mu.', 'Mt 4:12': 'Když Ježíš uslyšel, že Jan byl uvězněn, odebral se do Galileje.', 'Mt 4:13': 'Opustil Nazaru, šel a usadil se v Kafarnau u jezera v končinách Zabulona a Neftalíma,', 'Mt 4:14': 'aby se splnilo slovo proroka Izaiáše:', 'Mt 4:15': '»Země Zabulonova a Neftalímova, směrem k jezeru za Jordánem, Galilea pohanská,', 'Mt 4:16': 'národ sedící v temnotě spatřil veliké světlo a těm, kteří seděli v krajině a stínu smrti, vzešlo světlo.«', 'Mt 4:17': 'Od té doby počal Ježíš kázati: „Čiňte pokání! Neboť království nebeské jest blízko.“', 'Mt 4:18': 'Když kráčel podle jezera Galilejského, uviděl dva bratry, Šimona, řečeného Petr, a jeho bratra Ondřeje, jak spouštějí síť do jezera, byli totiž rybáři,', 'Mt 4:19': 'a řekl jim: „Pojďte za mnou, a učiním z vás rybáře lidí,“', 'Mt 4:20': 'Oni pak ihned zanechali sítě a následovali ho.', 'Mt 4:21': 'Když odešel dál odtud, uviděl jiné dva bratry, Jakuba, syna Zebedeova, a jeho bratra Jana, na lodi, jak se Zebedeem, svým otcem, opravují sítě. I zavolal je.', 'Mt 4:22': 'Oni pak ihned zanechali loď i otce a následovali ho.', 'Mt 4:23': 'I obcházel po celé Galilei, učil v jejich synagogách, kázal evangelium o království a léčil veškeré nemoci a veškeré choroby v lidu.', 'Mt 4:24': 'Pověst o něm se rozešla po celé Sýrii. I přinášeli mu všecky choré rozmanitými nemocmi a stižené neduhy, posedlé zlými duchy, náměsíčníky a ochromené, a on je uzdravoval.', 'Mt 4:25': 'Následovaly ho početné zástupy z Galileje, z Dekapole, z Jeruzaléma a z Judeje i ze Zajordání.', 'Mt 5:1': 'Když Ježíš spatřil zástupy, vystoupil na horu; posadil se a jeho učedníci přistoupili k němu,', 'Mt 5:2': 'i otevřel ústa a učil je:', 'Mt 5:3': 'Blaženi jsou chudí v duchu, neboť jejich jest království nebeské.', 'Mt 5:4': 'Blaženi lkající, neboť jim se dostane útěchy.', 'Mt 5:5': 'Blaženi laskaví, neboť oni obdrží zemi za dědictví.', 'Mt 5:6': 'Blaženi ti, kteří hladovějí a žízní po spravedlnosti, neboť oni budou nasyceni.', 'Mt 5:7': 'Blaženi milosrdní, neboť oni zakusí milosrdenství.', 'Mt 5:8': 'Blaženi lidé čistého srdce, neboť oni budou viděti Boha.', 'Mt 5:9': 'Blaženi jsou tvůrcové pokoje, neboť oni budou nazváni syny Božími.', 'Mt 5:10': 'Blaženi ti, kteří jsou pronásledováni pro spravedlnost, neboť jejich jest království nebeské.', 'Mt 5:11': 'Blaženi jste, kdykoli vás budou tupiti a pronásledovati a lživě proti vám mluviti všecko zlé pro mne;', 'Mt 5:12': 'radujte se a jásejte, poněvadž hojná jest vaše odplata v nebi, neboť tak pronásledovali proroky před vámi.', 'Mt 5:13': 'Vy jste sůl země. Jestliže sůl pozbude chuti, čím bude zas osolena? K ničemu se nehodí, než aby byla vyhozena ven a šlapána od lidí.', 'Mt 5:14': 'Vy jste světlo světa. Nemůže se skrýti město ležící na hoře.', 'Mt 5:15': 'A když někdo zapálí lampu, nepostaví ji pod kbelec, nýbrž na svícen, i svítí všem v domě.', 'Mt 5:16': 'Tak ať zasvitne vaše světlo před lidmi, aby viděli vaše dobré skutky a velebili vašeho Otce v nebesích.', 'Mt 5:17': 'Nemyslete, že jsem přišel zrušit zákon a proroky; nepřišel jsem rušit, ale naplnit,', 'Mt 5:18': 'neboť vpravdě pravím vám: Dokud nepomine nebe a země, nepomine ani písmenko, ani háček ze zákona, až se všecko splní.', 'Mt 5:19': 'Kdo by tedy zrušil jediný z těchto nejnepatrnějších příkazů a tak učil lidi, nejnepatrnějším bude nazván v království nebeském; kdo by je však činil a jim učil, bude nazván velikým v království nebeském.', 'Mt 5:20': 'Pravím vám: Nebude-li vaše spravedlnost převyšovati spravedlnost zákoníků a farizeů, jistě nevejdete do království nebeského.', 'Mt 5:21': 'Slyšeli jste, že bylo řečeno předkům: »Nezabíjej, kdo by zabil, propadne soudu.«', 'Mt 5:22': 'Ale já vám pravím: Každý, kdo se hněvá na svého bratra, propadne soudu; kdo by řekl svému bratru „hlupáku“, propadne synedriu, a kdo by mu řekl „blázne“, propadne ohnivému peklu.', 'Mt 5:23': 'Když tedy chceš obětovati svůj dar na oltáři zápalném a tam si vzpomeneš, že má tvůj bratr něco proti tobě,', 'Mt 5:24': 'nech tam svůj dar před oltářem a jdi se napřed smířit se svým bratrem, potom jdi a obětuj svůj dar.', 'Mt 5:25': 'Vyrovnej se se svým odpůrcem rychle, dokud jsi s ním na cestě k soudu, aby tě nevydal soudci a soudce pochopovi a abys nebyl uvržen do žaláře.', 'Mt 5:26': 'Vpravdě pravím tobě: Nevyjdeš odtud, dokud nezaplatíš poslední haléř.', 'Mt 5:27': 'Slyšeli jste, že bylo řečeno: »Necizolož.«', 'Mt 5:28': 'Ale já vám pravím: Každý, kdo hledí na ženu se žádostivosti, již s ní zcizoložil v svém srdci.', 'Mt 5:29': 'Jestliže tě tvé pravé oko svádí, vyrvi je a odhoď od sebe, neboť jest pro tebe lépe, aby jeden tvůj úd zahynul, než aby celé tvé tělo bylo uvrženo do pekla.', 'Mt 5:30': 'A jestliže tě svádí pravá ruka, usekni ji a odhoď od sebe; neboť jest pro tebe lépe, aby jeden z tvých údů zahynul, než aby celé tvé tělo přišlo do pekla.', 'Mt 5:31': 'Bylo řečeno: »Kdo by se rozvedl se svou ženou, dej jí rozlukový list«', 'Mt 5:32': 'Ale já vám pravím, že každý, kdo se rozvede se ženou - kromě důvodu smilství -, nutí ji k cizoložství, a kdo se ožení s rozvedenou, cizoloží.', 'Mt 5:33': 'Dále jste slyšeli, že bylo řečeno předkům; »Nedopouštěj se křivé přísahy, ale plň Pánu své přísahy.«', 'Mt 5:34': 'Ale já vám pravím: Vůbec nepřisahejte! Ani při nebi, poněvadž jest trůnem Božím,', 'Mt 5:35': 'ani při zemi, poněvadž jest jeho podnoží, ani při Jeruzalému, poněvadž jest městem velikého krále.', 'Mt 5:36': 'Ani nepřisahej při své hlavě, poněvadž nemůžeš ani jediný vlas učiniti bílým nebo černým.', 'Mt 5:37': 'Ale vaše řeč buď: Ano - ne! Co jest nad to, pochází od zlého.', 'Mt 5:38': 'Slyšeli jste, že bylo řečeno »Oko za oko, zub za zub.«', 'Mt 5:39': 'Ale já vám pravím: Neodpírejte zlému, nýbrž, udeří-li tě kdo na pravou tvář, nastav mu i druhou,', 'Mt 5:40': 'a chce-li se kdo s tebou souditi a vzíti ti košili, nech mu i plášť,', 'Mt 5:41': 'a nutí-li tě kdo na jednu míli, jdi s ním dvě.', 'Mt 5:42': 'Tomu, kdo tě prosí, dej, a neodvracej se od toho, kdo si od tebe chce vypůjčiti.', 'Mt 5:43': 'Slyšeli jste, že bylo řečeno: »Miluj svého bližního a nenáviď svého nepřítele.«', 'Mt 5:44': 'Ale já vám pravím: Milujte své nepřátele a modlete se za své pronásledovatele;', 'Mt 5:45': 'tak se stanete syny svého Otce v nebesích, neboť on svému slunci dává vycházeti na zlé i na dobré a déšť sesílá na spravedlivé i na nespravedlivé.', 'Mt 5:46': 'Milujte-li totiž jenom ty, kteří milují vás, jaká jest vaše odplata? Což nečiní totéž i celníci?', 'Mt 5:47': 'A pozdravujete-li jenom své bratry, co činíte zvláštního? Což nečiní totéž také pohané?', 'Mt 5:48': 'Buďte tedy dokonalí, jako jest dokonalý váš nebeský Otec.', 'Mt 6:1': 'Varujte se vykonávati svou spravedlnost před lidmi, abyste se jim ukazovali, sic nemáte odplaty u svého Otce v nebesích.', 'Mt 6:2': 'Kdykoli dáváš almužnu, nedávej před sebou vytrubovati, jako činí pokrytci v synagogách a na ulicích, aby byli velebeni od lidí. Vpravdě pravím vám: Mají už svou odplatu!', 'Mt 6:3': 'Ale dáváš-li ty almužnu, ať neví tvá levice, co činí pravice,', 'Mt 6:4': 'aby tvá almužna zůstala skryta, a tvůj Otec, jenž ji vidí, odplatí tobě v skrytosti.', 'Mt 6:5': 'Kdykoli se modlíte, nebuďte jako pokrytci: ti se rádi modlí v synagogách a na rozích ulic, aby byli viděni od lidí. Vpravdě pravím vám: Mají už svou odplatu!', 'Mt 6:6': 'Ale ty, kdykoli se modlíš, vejdi do své komůrky, zavři dveře a modli se svému Otci v skrytosti, a tvůj Otec, který to vidí, odplatí tobě v skrytosti.', 'Mt 6:7': 'Když vy se modlíte, netlachejte jako pohané; ti totiž myslí, že budou vyslyšeni pro svou mnohomluvnost.', 'Mt 6:8': 'Nebuďte jim podobni! Vždyť váš Otec ví, čeho potřebujete, dříve než ho prosíte.', 'Mt 6:9': 'Modlete se takto: Náš Otče, jenž jsi v nebesích! Svaté budiž Tvé jméno!', 'Mt 6:10': 'Přijď Tvé království! Staň se Tvá vůle, jako v nebi tak i na zemi!', 'Mt 6:11': 'Náš denní chléb dej nám dnes!', 'Mt 6:12': 'Odpusť nám naše viny, jako i my jsme odpustili těm, kdož se provinili proti nám,', 'Mt 6:13': 'a neuveď nás v pokušení, ale zbav nás od zlého! ', 'Mt 6:14': 'Odpustíte-li totiž lidem jejich poklesky, odpustí i vám váš nebeský Otec;', 'Mt 6:15': 'neodpustíte-li však lidem, neodpustí ani vám Otec vašich poklesků.', 'Mt 6:16': 'Když se postíte, nehleďte zachmuřeně jako pokrytci, kteří dělají svůj obličej nevzhledným, aby před lidmi měli vzhled, že se postí. Vpravdě pravím vám: Mají už svou odplatu!', 'Mt 6:17': 'Ty však, když se postíš, pomaž si hlavu a umyj si tvář,', 'Mt 6:18': 'abys ne před lidmi měl vzhled, že se postíš, ale před svým Otcem v skrytosti; a tvůj Otec, jenž to vidí, odplatí tobě v skrytosti.', 'Mt 6:19': 'Neshromažďujte si pokladů na zemi, kde je ničí mol a červotoč a kde zloději se vlupují a kradou.', 'Mt 6:20': 'Ale shromažďujte si poklady v nebi, kde mol a červotoč jich neničí a kde se zloději nevlupují a nekradou:', 'Mt 6:21': 'neboť, kde jest tvůj poklad, tam bude i tvé srdce.', 'Mt 6:22': 'Lampou těla jest oko. Je-li tvé oko prosté, bude celé tvé tělo světlé;', 'Mt 6:23': 'je-li však tvé oko špatné, bude celé tvé tělo v temnotě. Jestliže tedy tvé vnitřní světlo jest temnota, jak velká bude temnota!', 'Mt 6:24': 'Nikdo nemůže sloužiti dvěma pánům; neboť buď bude jednoho nenáviděti a druhého milovati, nebo jednomu dá přednost a druhým pohrdne. Nemůžete sloužiti Bohu a mamonu.', 'Mt 6:25': 'Proto vám pravím: Nestarejte se o svůj život, co budete jísti, ani o své tělo, co budete oblékati. Což není život víc než pokrm a tělo víc než oděv? ', 'Mt 6:26': 'Pohleďte na ptáky pod nebem: nesejí a nežnou ani nesklízejí do stodol a váš nebeský Otec je živí. Což nejste vy mnohem cennější než oni?', 'Mt 6:27': 'Kdo z vás však může svou starostlivostí přidati k svému věku jedinou píď?', 'Mt 6:28': 'A co se staráte o svůj oděv? Pozorujte polní lilie, jak rostou: nepracují, nepředou;', 'Mt 6:29': 'ale pravím vám: Ani Šalomoun v celé své nádheře nebyl oděn jako jedna z nich.', 'Mt 6:30': 'Jestliže Bůh tak šatí trávu na poli, která dnes jest a zítra bude hozena do peci, neučiní tak mnohem spíše vám? Jak málo víry máte!', 'Mt 6:31': 'Nestarejte se tedy a neříkejte: Co budeme jísti? nebo: Co budeme píti? nebo: Čím se budeme odívati?', 'Mt 6:32': 'Neboť o to o všecko usilují pohané. Vždyť váš nebeský Otec ví, že toho všeho potřebujete.', 'Mt 6:33': 'Usilujte především o jeho království a spravedlnost, a toto vše vám bude přidáno.', 'Mt 6:34': 'Nebuďte tedy starostliví o zítřek; neboť zítřek bude mít své vlastní starosti. Každý den má dost svého trápení!', 'Mt 7:1': 'Nesuďte, abyste nebyli souzeni;', 'Mt 7:2': 'Neboť budete souzeni týmž soudem, kterým soudíte, a bude vám měřeno touž měrou, kterou, měříte.', 'Mt 7:3': 'Jak pak vidíš mrvu v oku svého bratra, ale v svém vlastním oku nepozoruješ kládu?', 'Mt 7:4': 'Anebo jak můžeš říkati svému bratrovi: „Dovol, vyjmu ti mrvu z oka!“ a zatím máš kládu v svém vlastním oku?', 'Mt 7:5': 'Pokrytče, vyjmi napřed z vlastního oka kládu, a teprve prohlédneš, abys mohl vyjmouti z oka svému bratrovi mrvu.', 'Mt 7:6': 'Co je svaté, nedávejte psům a neházejte perel před svině, sic je pošlapou, obrátí se proti vám a roztrhají vás.', 'Mt 7:7': 'Proste, a bude vám dáno; hledejte, a naleznete; tlucte, a bude vám otevřeno;', 'Mt 7:8': 'neboť každý, kdo prosí, dostává, kdo hledá, nalézá, a kdo tluče, tomu bude otevřeno.', 'Mt 7:9': 'Vždyť kdo z vás je takový člověk, aby svému synovi, poprosí-li ho o chléb, podal kámen,', 'Mt 7:10': 'nebo poprosí-li ho o rybu, mu podal hada?', 'Mt 7:11': 'Když tedy vy, ač jste zlí, umíte svým dětem dávati dobré dary, oč spíše váš nebeský Otec dá dobré věci těm, kteří ho prosí!', 'Mt 7:12': 'Všecko, co byste chtěli, aby vám lidé činili, tak i vy čiňte jim, neboť to jest obsah zákona a proroků.', 'Mt 7:13': 'Vejděte těsnou branou; neboť široká a prostranná jest cesta vedoucí k záhubě, a mnozí kráčejí po ní.', 'Mt 7:14': 'Ale těsná jest brána a úzká cesta vedoucí do života, a málo jest těch, kteří ji nalézají.', 'Mt 7:15': 'Střežte se lživých proroků, kteří k vám přicházejí v ovčím rouše, ale uvnitř jsou draví vlci.', 'Mt 7:16': 'Poznáte je po jejich ovoci: což se sbírají hrozny s trní nebo fíky s bodláků?', 'Mt 7:17': 'Každý dobrý strom dává dobré ovoce, ale každý zkažený strom dává špatné ovoce.', 'Mt 7:18': 'Dobrý strom nemůže vydati špatného ovoce, a zkažený strom nemůže vydati dobrého ovoce.', 'Mt 7:19': 'Každý strom, který nedává dobrého ovoce, bývá utínán a házen do ohně.', 'Mt 7:20': 'Proto: poznáte je po jejich ovoci.', 'Mt 7:21': 'Ne každý, kdo mi říká: »Pane! Pane«, vejde do království nebeského, ale ten, kdo činí vůli mého nebeského Otce.', 'Mt 7:22': 'Mnozí mi řeknou v onen den soudu: Pane, což jsme neprorokovali tvým jménem? a nevyháněli jsme zlých duchů tvým jménem? a nečinili jsme mnoho mocných činů tvým jménem?', 'Mt 7:23': 'Tehdy však jim prohlásím: Nikdy jsem vás neznal! Odejděte ode mne, pachatelé nepravosti!', 'Mt 7:24': 'Každý, kdo slyší tato má slova a plní je, podobá se rozumnému muži, jenž si vystavěl dům na skále.', 'Mt 7:25': 'Spadl déšť, přišly řeky, zavály větry a vrhly se na ten dům, ale nespadl, neboť byl založen na skále.', 'Mt 7:26': 'A každý, kdo slyší tato má slova, ale neplní jich, podobá se muži pošetilému, jenž si vystavěl dům na písku.', 'Mt 7:27': 'Spadl déšť, přišly řeky, zavály větry a narazily na ten dům, i spadl, a jeho pád byl hrozný.', 'Mt 7:28': 'Když Ježíš skončil tyto řeči, žasly zástupy nad jeho učením,', 'Mt 7:29': 'neboť učil je jako člověk zplnomocněný [Bohem], a ne jako jejich zákoníci.', 'Mt 8:1': 'Když sestoupil s hory, následovaly ho četné zástupy. ', 'Mt 8:2': 'A hle, malomocný přišel, klaněl se mu a řekl: „Pane, chceš-li, můžeš mě očistiti.“', 'Mt 8:3': 'I vztáhl ruku, dotkl se ho a řekl: „Chci, buď očištěn!“ A hned bylo jeho malomocenství očištěno.', 'Mt 8:4': 'I řekl mu Ježíš: „Hleď, ať to nikomu neříkáš, ale jdi, ukaž se knězi a obětuj dar, jejž Mojžíš nařídil, lidem na svědectví.“', 'Mt 8:5': 'Když vešel do Kafarnaa, přišel k němu četař a prosil ho: ', 'Mt 8:6': '„Pane, můj sluha leží v domě ochrnutý a strašně trpí.“ ', 'Mt 8:7': 'Řekl mu: „Já přijdu a uzdravím jej.“', 'Mt 8:8': 'Četař však odpověděl: „Pane, nejsem hoden, abys vešel pod mou střechu. Ale jen řekni slovo, a můj sluha bude uzdraven.', 'Mt 8:9': 'Vždyť i já jsem člověk podřízený vrchnosti a mám pod sebou vojáky; když jednomu řeknu: »Jdi«, tedy jde, a jinému: »Přijď«, tedy přijde, a sluhovi: »Učiň toto«, tedy učiní.“', 'Mt 8:10': 'Jak to Ježíš uslyšel, podivil se a řekl těm, kteří ho následovali: „Vpravdě vám pravím: u nikoho v Izraeli jsem nenalezl tak veliké víry.', 'Mt 8:11': 'Pravím vám: Přijdou mnozí od východu a od západu a usednou k stolu s Abrahamem, Izákem a Jakobem v království nebeském;', 'Mt 8:12': 'ale synové království budou zavrženi ven do temnosti; tam bude pláč a skřípání zubů.“', 'Mt 8:13': 'Četaři pak Ježíš řekl: „Jdi, staň se tobě, jak jsi uvěřil.“ I uzdraven byl sluha v onu hodinu.', 'Mt 8:14': 'Ježíš přišel do domu Petrova a uviděl tam jeho tchyni, která ležela v horečce;', 'Mt 8:15': 'dotkl se její ruky, a horečka jí přestala; vstala a sloužila mu.', 'Mt 8:16': 'Když pak nastal večer, přinesli mu mnoho lidí posedlých zlými duchy. I vypudil zlé duchy slovem a mnoho nemocných uzdravil,', 'Mt 8:17': '- aby se naplnilo slovo proroka Izaiáše: »On vzal na sebe naše slabosti a nesl nemoci.«', 'Mt 8:18': 'Když Ježíš uviděl zástup kolem sebe, poručil odejíti na druhý na břeh,', 'Mt 8:19': 'Přišel jeden zákoník a řekl mu: „Mistře, budu tě následovati, kamkoli půjdeš.“', 'Mt 8:20': 'Ježíš mu odpověděl: „Lišky mají doupata a nebeští ptáci hnízda, ale Syn člověka nemá kam položiti hlavu.“', 'Mt 8:21': 'Jiný z učedníků mu řekl: „Mistře, dovol mi napřed odejíti a pochovati svého otce.“', 'Mt 8:22': 'Ježíš mu odpověděl: „Následuj mne a nech, ať mrtví pochovávají své mrtvé“.', 'Mt 8:23': 'Jakmile vstoupil na loď, následovali ho jeho učedníci.', 'Mt 8:24': 'A hle, vznikla veliká bouře na jezeře, takže vlny zaplavovaly loď. On spal.', 'Mt 8:25': 'I přišli, vzbudili ho a řekli: „Pane, zachraň nás, hyneme.“', 'Mt 8:26': 'Odpověděl jim: „Proč se děsíte? Jak malou víru máte!“ Pak vstal, pohrozil větrům a jezeru, i nastalo úplné ticho.', 'Mt 8:27': 'Lidé se podivili a řekli: „Jaký je to člověk, že ho poslouchají větry i jezero?“', 'Mt 8:28': 'Jakmile se octl Ježíš na druhém břehu v krajině Gadarenských, vyšli proti němu dva posedlí zlými duchy, vycházející z hrobek, tak velice nebezpeční, že si nikdo netroufal choditi tou cestou.', 'Mt 8:29': 'A hle, vzkřikli: „Co nám chceš, Synu Boží? Přišel jsi sem, abys nás trápil předčasně?“', 'Mt 8:30': 'Opodál od nich se páslo stádo četných vepřů.', 'Mt 8:31': 'Démoni ho prosili: „Vyháníš-li nás, pošli nás do toho stáda vepřů.“', 'Mt 8:32': 'Odpověděl jim: „Jděte!“ Oni vyšli a odešli do těch vepřů. A hle, celé stádo se hnalo po svahu do jezera a zahynulo ve vodách.', 'Mt 8:33': 'Pastýři utekli; odešli do města a vypravovali všecko, i o těch posedlých.', 'Mt 8:34': 'A hle, celé město vyšlo naproti Ježíšovi; jakmile jej spatřili, prosili ho, aby odešel z jejich krajiny.', 'Mt 9:1': 'Vstoupil na loď, přeplavil se a přišel do svého města.', 'Mt 9:2': 'Hle, přinášeli k němu ochrnutého ležícího na nosítkách. Jakmile Ježíš uviděl jejich víru, řekl ochrnutému: „Buď dobré mysli, synu; tvé hříchy jsou ti odpuštěny.“', 'Mt 9:3': 'Tu si někteří zákoníci myslili u sebe: „Ten člověk se rouhá.“', 'Mt 9:4': 'Ježíš znal jejich myšlenky a řekl: „Proč máte v svých srdcích špatné myšlenky?“', 'Mt 9:5': 'Vždyť co je snadnější, říci: »Odpuštěny jsou ti hříchy«, či říci: »Vstaň a choď«?', 'Mt 9:6': '- Ale abyste věděli, že Syn člověka má plnou moc na zemi odpouštěti hříchy...“, tu řekl ochrnutému: „Vstaň, vezmi své lože a odejdi domů!“', 'Mt 9:7': 'I vstal a odešel domů.', 'Mt 9:8': 'Jakmile to uviděly zástupy, užasly a velebily Boha, že dal takovou moc lidem.', 'Mt 9:9': 'Když Ježíš tamodtud odcházel, uviděl člověka jménem Matouše, jak sedí v celnici, a řekl mu: „Následuj mne!“ I vstal a následoval ho.', 'Mt 9:10': 'Ježíš byl v domě u stolu, a tu přišlo mnoho celných a hříšníků a posadili se za stůl s Ježíšem a s jeho učedníky.', 'Mt 9:11': 'Jakmile to uviděli farizeové, řekli jeho učedníkům: „Proč váš mistr jí s celníky a hříšníky?“ ', 'Mt 9:12': 'Ježíš to uslyšel a odpověděl: „Nepotřebují silní lékaře, ale nemocní.“', 'Mt 9:13': 'Jděte a naučte se, co znamená slovo: »Milosrdenství chci, ne oběť«. Neboť jsem nepřišel povolat spravedlivé, nýbrž hříšníky.“', 'Mt 9:14': 'Potom přišli k němu učedníci Janovi a ptali se: „Proč my a farizeové se postíme, ale tvoji učedníci se nepostí?“', 'Mt 9:15': 'Ježíš jim odpověděl: „Což se mohou rmoutiti mládenci na svatbě, dokud je s nimi ženich? Však přijdou dni, kdy od nich bude ženich vzat, a pak se budou postiti.“', 'Mt 9:16': 'Nikdo nezáplatuje starý šat záplatou z nevalchované látky; vždyť taková výplň se ze šatu vytrhne, a trhlina se zvětší.', 'Mt 9:17': 'Také nelijí mladého vína do starých měchů, sic měchy pukají, víno se vylévá a měchy přicházejí nazmar, ale mladé víno lijí do nových měchů, tak se obojí spolu zachovává.“', 'Mt 9:18': 'Když k nim ještě mluvil, hle, přišel jeden z předních mužů, poklonil se mu a řekl: „Má dcera právě zemřela; přijď, vlož na ni ruku, a bude živa.“ ', 'Mt 9:19': 'Ježíš vstal a šel s ním, on i jeho učedníci.', 'Mt 9:20': 'Vtom přistoupila k němu zezadu žena, která trpěla krvotokem již dvanáct let, a dotkla se lemu jeho šatu;', 'Mt 9:21': 'myslila si totiž: „Kdybych se jen mohla dotknouti jeho šatu, budu zachráněna“. ', 'Mt 9:22': 'Ježíš se obrátil, uviděl ji a řekl: „Buď dobré mysli, dcero! Tvá víra tě zachránila.“ Od té hodiny byla žena zachráněna.', 'Mt 9:23': 'Když Ježíš přišel do domu předního muže a uviděl hudebníky a hlučící zástup,', 'Mt 9:24': 'řekl: „Odejděte! Dívka nezemřela, nýbrž spí.“ I vysmívali se mu.', 'Mt 9:25': 'Když však byl zástup vypuzen, vešel, vzal ji za ruku, a dívka povstala.', 'Mt 9:26': 'I rozešla se zpráva o tom po celé oné krajině.', 'Mt 9:27': 'Když tamodtud Ježíš odcházel, následovali ho dva slepci a křičeli: „Smiluj se nad námi, synu Davidův!“', 'Mt 9:28': 'Jakmile vešel do domu, přistoupili k němu ti slepci a Ježíš jim řekl: „Věříte, že to mohu učiniti?“ Odpověděli mu: „Ano, pane!“', 'Mt 9:29': 'Tu se dotkl jejich očí a řekl: „Staň se vám podle vaši víry!“ ', 'Mt 9:30': 'I otevřely se jim oči. Ježíš se na ně rozhorlil a řekl: „Hleďte, ať se o tom nikdo nedoví!“', 'Mt 9:31': 'Ale oni vyšli a rozhlásili jej po celé oné krajině.', 'Mt 9:32': 'Když vycházeli, hle, přinášeli k němu němého, posedlého zlým duchem.', 'Mt 9:33': 'Jakmile byl zlý duch vypuzen, němý promluvil. I divily se zástupy a říkaly: „Nikdy se nic takového neobjevilo v Izraeli.“', 'Mt 9:34': 'Ale farizeové říkali: „Pomocí vládce zlých duchů vypuzuje zlé duchy.“', 'Mt 9:35': 'Ježíš obcházel všecka města i vesnice, učil v jejich synagogách, kázal evangelium o království a uzdravoval veškeré nemoci a veškeré choroby.', 'Mt 9:36': 'Když uviděl zástupy, pojala ho lítost, protože byli rozerváni a rozptýleni jako ovce bez pastýře. ', 'Mt 9:37': 'Tu řekl svým učedníkům; „Žeň je bohatá, dělníků málo. Proste Pána žně, aby poslal dělníky na svou žeň.“', 'Mt 10:1': 'Zavolal si dvanáct svých učedníků a dal jim plnou moc nad zlými duchy, aby je vypuzovali a aby uzdravovali veškeré nemoci a veškeré choroby.', 'Mt 10:2': 'Jména dvanácti apoštolů jsou tato: první byl Šimon, řečený Petr, a jeho bratr Ondřej; Jakub, syn Zebedeův, a jeho bratr Jan;', 'Mt 10:3': 'Filip a Bartoloměj, Tomáš a Matouš celník, Jakub, syn Alfeův, a Tadeus,', 'Mt 10:4': 'Šimon Kananejský a Jidáš Iškariotský, ten, jenž jej zradil.', 'Mt 10:5': 'Těchto dvanáct vyslal Ježíš a dal jim rozkazy: „Nechoďte mezi pohany a nevcházejte do města samařského.', 'Mt 10:6': 'Raději choďte k ztraceným ovcím domu izraelského.', 'Mt 10:7': 'Cestou kažte: »Království nebeské jest blízko!«', 'Mt 10:8': 'Uzdravujte nemocné, křiste mrtvé, očišťujte malomocné, vypuzujte zlé duchy. Zadarmo jste vzali, zadarmo dejte. ', 'Mt 10:9': 'Neopatřujte si zlata ani stříbra, ani mědi do opasků,', 'Mt 10:10': 'ani mošny na cestu, ani dvou košil, ani sandálů, ani holi; neboť dělník si zasluhuje své výživy. ', 'Mt 10:11': 'Když vejdete do kteréhokoli města nebo vesnice, vypátrejte, kdo v nich je toho hoden, a tam zůstaňte, dokud neodejdete.', 'Mt 10:12': 'Když budete vcházeti do domu, pozdravte jej; ', 'Mt 10:13': 'je-li to hodný dům, nechť váš pokoj přijde na něj; není-li hodný, váš pokoj nechť se vrátí k vám. ', 'Mt 10:14': 'Kdo by vás však nepřijal ani nechtěl slyšeti vašich slov, až budete vycházeti z toho domu nebo z toho města, setřeste prach se svých nohou.', 'Mt 10:15': 'Vpravdě vám pravím; Snesitelněji bude zemi Sodomské a Gomorské v den soudu než onomu městu.', 'Mt 10:16': 'Hle, posílám vás jako ovce mezi vlky. Buďte opatrní jako hadi a prostí jako holubice. ', 'Mt 10:17': 'Mějte se na pozoru před lidmi. Budou vás vydávati radám, v svých synagogách vás budou bičovati; ', 'Mt 10:18': 'budete voděni před vládce a krále pro mne - na svědectví pro ně i pro pohany. ', 'Mt 10:19': 'Když vás jim vydají, nestarejte se o to, jak a co máte mluviti; bude vám dáno v tom okamžiku, co máte mluviti; ', 'Mt 10:20': 'vždyť nemluvíte vy, nýbrž mluví ve vás Duch vašeho Otce.', 'Mt 10:21': 'Bratr vydá na smrt bratra a otec dítě; povstanou děti proti rodičům a usmrtí je. ', 'Mt 10:22': 'Budete nenáviděni ode všech pro mé jméno. Ale kdo vytrvá do konce, bude zachráněn.', 'Mt 10:23': 'Když vás budou pronásledovati v tomto městě, prchněte do jiného; vpravdě vám pravím, že neprojdete všemi izraelskými místy, než přijde Syn člověka.', 'Mt 10:24': 'Učedník není nad učitele, ani služebník nad svého pána.', 'Mt 10:25': 'Stačí, když učedník jest jako jeho učitel a služebník jako jeho pán. Jestliže hospodáře nazvali Belzebubem, oč spíše jeho domácí!', 'Mt 10:26': 'Proto se jich nebojte! Vždyť nic není zahaleného tak, aby nebylo odhaleno, a nic tak tajného, aby nebylo poznáno.', 'Mt 10:27': 'Co vám mluvím ve tmě, řekněte ve světle; co slyšíte do ucha, hlásejte se střech.', 'Mt 10:28': 'A nebojte se těch, kdo zabíjejí tělo, ale duši nemohou zabíti. Raději se bojte toho, kdo může zahubiti duši i tělo v pekle.', 'Mt 10:29': 'Což se neprodávají dva vrabci zajeden as? A přec ani jeden z nich nepadne na zemi bez vůle vašeho Otce. ', 'Mt 10:30': 'U vás pak i všecky vlasy na hlavě jsou spočítány.', 'Mt 10:31': 'Proto se nebojte! Máte větší cenu než mnoho vrabců.', 'Mt 10:32': 'Ke každému, kdo se ke mně přizná před lidmi, k tomu se i já přiznám před svým Otcem v nebi;', 'Mt 10:33': 'kdo však by mě zapřel před lidmi, toho i já zapřu, před svým Otcem v nebi.', 'Mt 10:34': 'Nemyslete si, že jsem přišel uvésti pokoj na zemi; nepřišel jsem uvésti pokoj, ale meč.', 'Mt 10:35': 'Přišel jsem totiž rozdvojiti člověka proti jeho otci, dceru proti matce, snachu proti tchyni,', 'Mt 10:36': 'ano domácí člověka se stanou jeho nepřáteli.', 'Mt 10:37': 'Kdo má rád otce nebo matku více než mne, není mne hoden; kdo má rád syna nebo dceru více než mne, není mne hoden;', 'Mt 10:38': 'kdo nebere svůj kříž a chtěl by mne následovati, není mne hoden.', 'Mt 10:39': 'Kdo nalezne svůj život, ztratí jej; kdo však ztratí svůj život pro mne, nalezne jej.', 'Mt 10:40': 'Kdo přijímá vás, přijímá mne, a kdo přijímá mne, přijímá toho, kdo mě poslal.', 'Mt 10:41': 'Kdo přijímá proroka, protože je prorok, dostane odměnu proroka; kdo přijímá spravedlivého, protože je spravedlivý, přijme odplatu spravedlivého.', 'Mt 10:42': 'Kdo by napojil jednoho z těchto maličkých jen číší studené vody, protože jest učedník, vpravdě pravím vám, jistě nepozbude své odměny.“', 'Mt 11:1': 'Když Ježíš skončil tyto rozkazy svým dvanácti učedníkům, odešel tamodtud, aby učil a kázal po tamějších městech.', 'Mt 11:2': 'Jan ve vězení uslyšel o kristovských činech, i poslal mu po svých učednících vzkaz:', 'Mt 11:3': '„Jsi ty ten, který má přijíti, či máme čekati jiného?“', 'Mt 11:4': 'Ježíš jim odpověděl: „Jděte a dejte Janovi zprávu o tom, co slyšíte a vidíte;', 'Mt 11:5': 'slepí nabývají zraku, chromí chodí, malomocní jsou očišťováni, hluší slyší, mrtví jsou kříšeni (a chudým se zvěstuje evangelium). ', 'Mt 11:6': 'Blažený, kdo se nade mnou neurazí.“ ', 'Mt 11:7': 'Když odcházeli, Ježíš začal k zástupům mluviti o Janovi: „Co jste vyšli na poušť spatřit? Třtinu zmítanou větrem?', 'Mt 11:8': 'Co jste tedy vyšli uvidět? Člověka oděného měkkým rouchem? Hle, ti, kteří nosí měkká roucha, jsou v domech královských!', 'Mt 11:9': 'Proč jste tedy vyšli? Viděti proroka? Ano, pravím vám, a daleko víc než proroka. ', 'Mt 11:10': 'To jest ten, o kterém je psáno: »Hle, já posílám svého posla před tvou tváří, který připraví cestu před tebou.«', 'Mt 11:11': 'Vpravdě vám pravím: Nepovstal mezi těmi, kdo se zrodili z ženy, větší nad Jana Křtitele, a přece: kdo je sebe menší v království nebeském, je větší než on.', 'Mt 11:12': 'Ode dnů Jana Křtitele až dodnes království nebeské podléhá násilí a násilníci je uchvacují.', 'Mt 11:13': 'Neboť všichni proroci a zákon až po Jana jen prorokovali; ', 'Mt 11:14': 'chcete-li však uznati: On jest Eliáš, který má přijíti. ', 'Mt 11:15': 'Kdo má uši, poslouchej!', 'Mt 11:16': 'K čemu připodobním toto pokolení? Jest podobno dětem, které sedí na náměstích a na jiné volají:', 'Mt 11:17': '»Hráli jsme vám, ale vy jste netancovali, lkali jsme, ale vy jste nenaříkali.«', 'Mt 11:18': 'Přišel totiž Jan a postil se od jídla i pití, i řekli: »Je posedlý zlým duchem.«', 'Mt 11:19': 'Přišel Syn člověka a jedl i pil, i řekli: »Hle, jedlík a pijan vína, přítel celných a hříšníků.« Ale moudrost byla uznána za spravedlivou podle svých činů.“', 'Mt 11:20': 'Tehdy počal činiti výtky městům, v nichž se stalo nejvíc jeho mocných činů, že nečinila pokání:', 'Mt 11:21': '„Běda tobě, Korozaim! Běda tobě, Betsaido! Neboť kdyby se byly v Tyru a Sidónu udály mocné činy, které se staly u vás, dávno by se byly kály v žíněném šatu a v popelu.', 'Mt 11:22': 'Leč pravím vám: Tyru a Sidónu bude snesitelněji v soudný den než vám. ', 'Mt 11:23': 'A ty, Kafarnaum, nebylo jsi vyvýšeno až do nebe? Do pekla budeš sraženo! Neboť, kdyby se v Sodomě byly udály mocné činy, které se udály v tobě, byla by obstála až podnes.', 'Mt 11:24': 'Leč pravím vám, že zemi Sodomské bude snesitelněji v soudný den než tobě.“', 'Mt 11:25': 'V oné době Ježíš řekl: „Velebím tě, Otče, Pane nebe i země, že jsi skryl tyto věci před moudrými a chytrými a zjevil jsi je nemluvňatům;', 'Mt 11:26': 'ano, Otče, proto tě velebím, že ses tak u sebe rozhodl.“', 'Mt 11:27': '„Všecko mi bylo svěřeno mým Otcem; nikdo nepoznává Syna, leč Otec, a nikdo nepoznává Otce, leč Syn a ten, komu by to Syn chtěl zjeviti.“', 'Mt 11:28': '„Pojďte ke mně všichni, kteří těžce pracujete a jste přetíženi, a já vám dám odpočinek.', 'Mt 11:29': 'Vezměte na sebe mé jho a učte se ode mne, neboť jsem mírný a pokorný v srdci, a naleznete odpočinek svých duší;', 'Mt 11:30': 'vždyť mé jho je prospěšné a mé břímě lehké.“', 'Mt 12:1': 'V oné době bral se Ježíš v sobotu obilím. Jeho učedníci měli hlad, i počali trhati klasy a jísti.', 'Mt 12:2': 'Jakmile to uviděli farizeové, řekli mu: „Hle, tvoji učedníci činí, co není dovoleno v sobotu.“', 'Mt 12:3': 'Odpověděl jim: „Nečtli jste, co učinil David, když měl hlad on i jeho družina?', 'Mt 12:4': 'Jak vešel do Božího domu a jak jedli předložené chleby, které nebylo dovoleno jísti ani jemu samému, ani jeho družině, nýbrž jenom kněžím?', 'Mt 12:5': 'Nebo nečtli jste v zákoně, že kněží v sobotu v chrámě znesvěcují sobotu, a přece jsou bez viny?', 'Mt 12:6': 'Pravím vám: Zde je někdo, kdo je víc než chrám.', 'Mt 12:7': 'Kdybyste věděli, co znamená slovo: »Milosrdenství chci, ne oběť«, neodsoudili byste nevinných.', 'Mt 12:8': 'Neboť Syn člověka jest pánem nad sobotou.“', 'Mt 12:9': 'Šel dále tamodtud a vstoupil do jejich synagogy.', 'Mt 12:10': 'Hle, muž s odumřelou rukou. I ptali se Ježíše: „Je dovoleno v sobotu uzdravovati?“ - to aby jej mohli obžalovati. ', 'Mt 12:11': 'Odpověděl jim: „Kdo z vás, kdyby měl jedinou ovci a ta by mu v sobotu spadla do jámy, by ji neuchopil a jí nepomohl? ', 'Mt 12:12': 'A oč větší cenu má člověk než ovce! Proto je dovoleno v sobotu činiti dobro.“', 'Mt 12:13': 'Potom řekl tomu člověku: „Natáhni ruku!“ I natáhl ji, a byla zase zdravá jako ta druhá.', 'Mt 12:14': 'Farizeové vyšli a uradili se proti němu, jak by jej zahubili.', 'Mt 12:15': 'Ježíš to poznal a odebral se tamodtud. Mnozí ho následovali. I uzdravil je všecky', 'Mt 12:16': 'a přísně jim nařídil, aby to o něm nerozhlašovali -', 'Mt 12:17': 'to aby se splnilo slovo proroka Izaiáše:', 'Mt 12:18': '»Hle, můj služebník, kterého jsem si vyvolil, můj milovaný, kterého si má duše oblíbila; vložím na něj svého Ducha, a on ohlásí mé právo pohanům.', 'Mt 12:19': 'Nebude se příti ani křičeti, nikdo neuslyší jeho hlas na ulicích.', 'Mt 12:20': 'Nalomenou třtinu nedolomí, doutnající knot neuhasí, dokud nedopomůže právu k vítězství;', 'Mt 12:21': 'v jeho jméno budou pohané skládati naději.«', 'Mt 12:22': 'Tehdy byl k němu přinesen člověk slepý a němý, posedlý zlým duchem; i uzdravil jej, takže ten němý mluvil a viděl. ', 'Mt 12:23': 'Všechen zástup se podivil a řekli: „Snad to není syn Davidův?“', 'Mt 12:24': 'Ale když to uslyšeli farizeové, odpověděli: „Tenhle vypuzuje démony jen mocí Belzebuba, vládce démonů.“', 'Mt 12:25': 'Ježíš znal jejich úvahy a řekl jim: „Každé království rozdělené proti sobě zpustne, a žádné město nebo dům rozdělený proti sobě neobstojí.', 'Mt 12:26': 'Jestliže satan vypuzuje satana, jest rozdělen proti sobě. Jak může obstáti jeho království?', 'Mt 12:27': 'Jestliže já vypuzuji démony mocí Belzebubovou, čí mocí je vypuzují vaši synové? Proto oni budou vašimi soudci.', 'Mt 12:28': 'Ale jestliže já vypuzuji démony Duchem Božím, tedy na vás přikvapilo království Boží.', 'Mt 12:29': 'Jak může kdo vejíti do domu siláka a uloupiti jeho statky, když by napřed toho siláka nesvázal? Potom může vyloupiti jeho dům,“', 'Mt 12:30': '„Kdo není se mnou, je proti mně, a kdo neshromažďuje se mnou, rozptyluje.', 'Mt 12:31': 'Proto vám pravím: Každý hřích a rouhání bude odpuštěno lidem, ale rouhám proti Duchu nebude odpuštěno.', 'Mt 12:32': 'Kdo by řekl slovo proti Synu člověka, bude mu odpuštěno; ale kdo by mluvil proti Duchu svatému, tomu nebude odpuštěno ani v tomto věku, ani v nastávajícím.“', 'Mt 12:33': '„Vypěstujte krásný strom, a bude jeho ovoce krásné; nebo vypěstujte chatrný strom, a také jeho ovoce bude chatrné; neboť strom se poznává po ovoci.“', 'Mt 12:34': '„Plemeno zmijí, jak byste mohli mluviti dobré věci, když jste zlí? Vždyť ústa mluví z toho, čím je srdce přeplněno.“', 'Mt 12:35': '„Dobrý člověk z dobré pokladnice vybírá dobré věci, ale zlý člověk ze zlé pokladnice vybírá zlé věci.“', 'Mt 12:36': '„Pravím vám: za každé neužitečné slovo, které lidé promluví, budou odpovídati v soudný den.', 'Mt 12:37': 'Vždyť podle svých slov budeš osvobozen a podle svých slov budeš odsouzen.“', 'Mt 12:38': 'Tehdy mu řekli někteří zákoníci a farizeové: „Mistře, chceme od tebe uviděti znamení.“', 'Mt 12:39': 'On jim odpověděl: „Pokolení zlé a zpronevěřilé touží po znamení; ale nebude mu dáno znamení jiné než znamení proroka Jonáše. ', 'Mt 12:40': 'Jako totiž Jonáš byl v břiše velryby tři dni a tři noci, tak bude Syn člověka v srdcí země tři dni a tři noci.', 'Mt 12:41': 'Ninivští povstanou při soudu s tímto pokolením a odsoudí je; neboť oni se káli po kázání Jonášově, a hle, zde je něco více než Jonáš.', 'Mt 12:42': 'Královna jihu se zvedne při soudu s tímto pokolením a odsoudí je; neboť přišla od konce země, aby uslyšela moudrost Šalomounovu, a hle, zde je něco více než Šalomoun.“', 'Mt 12:43': '„Když nečistý duch vyjde z člověka, prochází místy bez vody a hledá klidu, ale nenalézá. ', 'Mt 12:44': 'I řekne si: »Vrátím se do domu, odkud jsem vyšel.« I přijde a nalezne dům prázdný, vydrhnutý a vyzdobený.', 'Mt 12:45': 'Tu se vydá na cestu a přibere si s sebou sedm jiných duchů horších, než je sám, a pak vejde a přebývá tam. Poslední věci toho člověka jsou horší než první. Tak se stane i tomuto zlému plemenu.“', 'Mt 12:46': 'Když ještě mluvil k zástupům, hle, jeho matka a bratří stáli venku a přáli si s ním mluviti. ', 'Mt 12:47': '(Někdo mu řekl: „Hle, tvá matka a tvoji bratří stojí venku a přejí si s tebou mluviti,“) ', 'Mt 12:48': 'On však odpověděl tomu, kdo mu to říkal: „Kdo je má matka? A kdo jsou moji bratří?“', 'Mt 12:49': 'I vztáhl ruku k svým učedníkům a řekl: „Hle, to je má matka a to jsou moji bratří.', 'Mt 12:50': 'Neboť každý, kdo činí vůli mého nebeského Otce, to je můj bratr, má sestra i matka.“', 'Mt 13:1': 'Téhož dne vyšel Ježíš z domu a sedí si u jezera.', 'Mt 13:2': 'Shromáždily se k němu tak četné zástupy, že vstoupil na loď a seděl v ní; celý zástup pak stál na břehu.', 'Mt 13:3': 'I mluvil k nim mnoho v podobenstvích: Hle, vyšel rozsévač rozsévat.', 'Mt 13:4': '„A když rozséval, padla některá zrna podle cesty, a ptáci přišli a snědli je. ', 'Mt 13:5': 'Jiná padla na skalnatá místa, kde neměla mnoho prsti, i vzklíčila rychle, poněvadž neměla hluboké prsti,', 'Mt 13:6': 'a když vyšlo slunce, byla sežehnuta, a poněvadž neměla kořene, uschla.', 'Mt 13:7': 'Jiná pak padla do trní, i vyrostlo trní a udusilo je.', 'Mt 13:8': 'Jiná však padla do krásné země a vydala plody, některá stonásobně, jiná šedesáteronásobně, jiná třicateronásobně. -', 'Mt 13:9': 'Kdo má uši, poslouchej!“', 'Mt 13:10': 'Přistoupili k němu učedníci a řekli: „Proč k nim mluvíš v podobenstvích?“', 'Mt 13:11': 'On odpověděl: „Protože vám jest dáno poznati tajemství království nebeského, ale jim to není dáno.', 'Mt 13:12': 'Neboť tomu, kdo má, bude dáno, a bude míti nadbytek. Tomu však, kdo nemá, bude odňato i to, co má.', 'Mt 13:13': 'Proto jim mluvím v podobenstvích, že vidí a přece nevidí, slyší a přece neslyší ani nechápají; ', 'Mt 13:14': 'plní se na nich proroctví Izaiášovo: »Budete slýchat a slýchat, ale nic nepochopíte; budete vídat a vídat, ale nic neuvidíte.', 'Mt 13:15': 'Srdce tohoto lidu zhrublo, stali se nedoslýchavými, zavřeli své oči, aby neviděli očima, aby neslyšeli ušima, aby nechápali srdcem a neobrátili se, a já bych je uzdravil.«', 'Mt 13:16': 'Ale blažené jsou vaše oči, že vidí, a uši, že slyší.', 'Mt 13:17': 'Vpravdě vám pravím: Mnozí proroci a spravedliví lidé toužili spatřiti, co vy vidíte, ale nespatřili, a uslyšeti, co vy slyšíte, ale neslyšeli. ', 'Mt 13:18': 'Slyšte tedy podobenství o rozsévači:', 'Mt 13:19': 'Když některý člověk slyší slovo o království, ale nechápe, přichází ten zlý a rve setbu z jeho srdce; to je »zasetý podle cesty«. ', 'Mt 13:20': '»Zasetý na skalnatá místa« je ten, kdo slyší slovo a hned je s radostí přijímá,', 'Mt 13:21': 'nemá však v sobě kořene, nýbrž je chvilkový; jakmile pak nastane útisk nebo pronásledování pro slovo, hned se dá svésti. ', 'Mt 13:22': '»Mezi trní vsetý« je ten, kdo slyší slovo, ale časná starost a svod bohatství udušuje slovo, takže se stává neplodným.', 'Mt 13:23': '»Do krásné půdy vsetý« je ten, kdo slovo slyší a chápe; ten pak vydává plody a nese jeden stonásobně, druhý šedesáteronásobně, jiný třicateronásobně.“', 'Mt 13:24': 'Předložil jim jiné podobenství: „Království nebeské je podobno člověku, který na svém poli rozsel krásné símě.', 'Mt 13:25': 'Zatím pak co lidé spali, přišel jeho nepřítel, přisel koukole do obilí a odešel.', 'Mt 13:26': 'Když pak vypučelo stéblo a nasadilo zrna, tu se objevil i koukol.', 'Mt 13:27': 'I přišli služebníci hospodářovi a řekli mu: »Pane, což jsi nezasel krásné símě na svém poli? Odkud je tedy koukol?«', 'Mt 13:28': 'On pak jim odpověděl: »Nepřítel to učinil.« Služebníci mu řeknou: »Chceš tedy, abychom šli a sebrali je?«', 'Mt 13:29': 'On však odpoví: »Ne! - abyste sbírajíce koukol nevytrhali spolu s ním obilí.', 'Mt 13:30': 'Nechte, ať obojí roste pohromadě až do žní.« V době žní řeknu žencům: »Seberte napřed koukol a svažte jej do snopů, abychom jej spálili; obilí pak shromážděte do mé stodoly.«“', 'Mt 13:31': 'Předložil jim jiné podobenství: „Království nebeské je podobno zrnu hořčičnému, které člověk vzal a zasel na svém poli;', 'Mt 13:32': 'to je sice nejmenší ze všech semen, ale, když vyroste, je největší ze zelin a stává se stromem, takže nebeští ptáci přicházejí a hnízdí v jeho větvích.“', 'Mt 13:33': 'Promluvil k nim jiné podobenství: „Království nebeské je podobno kvasu, jejž žena vzala a zadělala do tří měřic mouky, až všecko bylo prokvašeno.“', 'Mt 13:34': 'To vše promluvil Ježíš k zástupům v podobenstvích; bez podobenství k nim nemluvil,', 'Mt 13:35': 'aby se splnilo slovo prorokovo: »Otevru ústa v podobenstvích, vysvětlím, co bylo skryto od stvoření.«', 'Mt 13:36': 'Potom rozpustil zástupy a šel domů. I přišli k němu jeho učedníci a prosili: „Vylož nám podobenství o koukali na poli.“', 'Mt 13:37': 'Odpověděl: „Ten, kdo rozsévá krásné símě, je Syn člověka,', 'Mt 13:38': 'pole je svět; krásné símě - to jsou synové království, koukol jsou synové zlého;', 'Mt 13:39': 'nepřítel, který je zasel, je ďábel, žeň je skonání věku, ženci jsou andělé.', 'Mt 13:40': 'Jako bývá koukol sbírán a spalován v ohni, tak bude při skonání věku:', 'Mt 13:41': 'Syn člověka pošle své anděly, i seberou z jeho království všecky svody k hříchu a ty, kteří páchají nepravosti,', 'Mt 13:42': 'a uvrhnou je do peci ohnivé, tam bude pláč a skřípání zubů.', 'Mt 13:43': 'Tehdy spravedliví zazáří jako slunce v království svého Otce. - Kdo má uši, poslouchej!“', 'Mt 13:44': '„Podobno je království nebeské pokladu skrytému v poli, jejž člověk našel a zatajil; a v radosti z něho jde, prodá všecko a koupí ono pole.“', 'Mt 13:45': '„Dále je podobno království nebeské kupci, který hledá krásné perly;', 'Mt 13:46': 'naleznuv jednu drahocennou perlu, prodal všecko, co měl, a koupil ji.“', 'Mt 13:47': '„Dále je podobno království nebeské síti, která je vrhána do moře a zabírá všeliký druh ryb.', 'Mt 13:48': 'Když se naplnila, vytáhli ji na břeh, sebrali dobré do nádob, špatné pak vyhodili. ', 'Mt 13:49': 'Tak se stane na konci věku: vyjdou andělé a oddělí zlé od spravedlivých ', 'Mt 13:50': 'a uvrhnou je do ohnivé peci. Tam bude pláč a skřípání zubů.“', 'Mt 13:51': '„Pochopili jste to všecko?“ Odpověděli mu: „Ano.“ ', 'Mt 13:52': 'A on jim řekl: „Proto každý učenec, který se stal učedníkem království nebeského, jest podoben hospodářovi, který ze své pokladny vybírá nové i staré věci.“', 'Mt 13:53': 'Když Ježíš skončil tato podobenství, odebral se odtud, ', 'Mt 13:54': 'přišel do rodného města a učil obyvatele v jejich synagoze tak, že se s úžasem tázali: „Odkud má takovou moudrost a mocné činy?', 'Mt 13:55': 'Což to není syn tesařův? Nejmenuje se jeho matka Mariam a jeho bratří Jakub, Jozef, Šimon a Judas?', 'Mt 13:56': 'A nejsou všecky jeho sestry u nás? Odkud tedy to všecko má?“', 'Mt 13:57': 'I uráželi se nad ním. Ježíš pak jim řekl: „Prorok nikde nebývá v nevážnosti, leč v své vlasti a v svém domě,“ ', 'Mt 13:58': 'a pro jejich nevěru tam neučinil mnoho mocných činů.', 'Mt 14:1': 'V oné době uslyšel tetrarcha Heródes zprávu o Ježíšovi ', 'Mt 14:2': 'a řekl svým služebníkům: „To jest Jan Křtitel; vstal z mrtvých, proto v něm působí moci.“', 'Mt 14:3': 'Heródes totiž dal Jana zatknouti, svázati a do vězení vsaditi k vůli Herodiadě, manželce svého bratra Filipa,', 'Mt 14:4': 'poněvadž mu Jan říkal: „Není ti dovoleno míti ji.“', 'Mt 14:5': 'Byl by jej rád zabil, ale bál se lidu, protože jej měli za proroka.', 'Mt 14:6': 'O Herodových narozeninách tančila dcera Herodiadina před nimi a zalíbila se Heródovi tak,', 'Mt 14:7': 'že jí s přísahou slíbil, že jí dá, oč požádá.', 'Mt 14:8': 'Návodem své matky řekla: „Dej mi hned zde hlavu Jana Křtitele na míse!“', 'Mt 14:9': 'Král se zarmoutil, ale pro přísahu a pro své hosty přikázal, aby jí byla dána;', 'Mt 14:10': 'i poslal a dal Jana ve vězení stíti.', 'Mt 14:11': 'Jeho hlava byla přinesena na míse a dána dívce a ta ji zanesla své matce.', 'Mt 14:12': 'Jeho učedníci pak přišli, zvedli mrtvé tělo a pohřbili ho, pak odešli a oznámili to Ježíšovi.', 'Mt 14:13': 'Jakmile to Ježíš uslyšel, odebral se tamodtud po lodi na pusté místo stranou. Když to uslyšely zástupy, šly za ním z měst pěšky.', 'Mt 14:14': 'Jakmile vystoupil a uviděl zástup, bylo mu jich líto, i uzdravil jejich churavé.', 'Mt 14:15': 'Večer k němu přistoupili učedníci a řekli: „Toto místo je pusté a den již minul. Rozpusť zástupy, aby mohly odejíti do vesnic a nakoupiti si potravy.“', 'Mt 14:16': 'Ježíš jim odpověděl: „Není potřebí, aby odešly. Dejte vy jim jísti!“', 'Mt 14:17': 'Oni mu řekli: „Nemáme zde víc než pět bochníků chleba a dvě ryby.“', 'Mt 14:18': 'Odpověděl: „Přineste mi je sem!“', 'Mt 14:19': 'a poručil zástupům, aby usedly na trávník, vzal těch pět bochníků a ty dvě ryby, vzhlédl k nebi, požehnal, rozlomil a dával chleby učedníkům a učedníci zástupům.', 'Mt 14:20': 'I pojedli všichni a nasytili se, a ještě sebrali zbytek drobtů, plných dvanáct košů.', 'Mt 14:21': 'Těch, kteří jedli, bylo asi pět tisíc mužů, kromě žen a dětí.', 'Mt 14:22': 'Potom hned přiměl učedníky, aby nastoupili na loď a plavili se na druhý břeh napřed, než on rozpustí zástupy.', 'Mt 14:23': 'Když zástupy rozpustil, vystoupil stranou na horu, aby se pomodlil. Když nastal večer, byl tam sám jediný.', 'Mt 14:24': 'Loď byla již mnoho honů od břehu, zmítána jsouc vlnami, protože byl opačný vítr.', 'Mt 14:25': 'O čtvrté noční hlídce k nim přišel, kráčeje po jezeře.', 'Mt 14:26': 'Jak jej učedníci spatřili kráčeti po jezeře, zděšeně volali: „To je strašidlo“ a strachem křičeli.', 'Mt 14:27': 'Najednou k nim Ježíš promluvil: „Vzmužte se; já jsem to, nebojte se.“', 'Mt 14:28': 'Petr řekl: „Pane, jsi-li to ty, poruč mi, abych šel k tobě po vodě.“', 'Mt 14:29': 'Odpověděl: „Pojď!“ Petr vystoupil z lodi, kráčel po vodě a přišel k Ježíšovi.', 'Mt 14:30': 'Když však viděl silný vítr, lekl se, počal tonouti a vykřikl: „Pane, zachraň mě!“', 'Mt 14:31': 'Ježíš hned vztáhl ruku, zachytil jej a řekl mu: „Jak malou víru máš! Proč jsi pochyboval?“', 'Mt 14:32': 'Jakmile vystoupili na loď, vítr se utišil.', 'Mt 14:33': 'Lidé v lodi se mu klaněli a říkali: „Vpravdě jsi Syn Boží.“', 'Mt 14:34': 'Přeplavili se a dorazili k zemi u Genezaretu.', 'Mt 14:35': 'Lidé toho místa jej poznali a poslali do celého okolí; i přinášeli k němu všechny nemocné', 'Mt 14:36': 'a prosili ho, aby se směli jen dotknouti lemu jeho roucha; všichni, kteří se dotkli, byli zachráněni.', 'Mt 15:1': 'Tu k Ježíšovi přijdou z Jeruzaléma farizeové a zákoníci a táží se ho:', 'Mt 15:2': '„Proč tvoji učedníci přestupují tradici starších? Vždyť si nemyjí rukou, když jedí chléb.“', 'Mt 15:3': 'Odpověděl jim: „Proč pak vy přestupujete příkaz Boží pro svou tradici?', 'Mt 15:4': 'Vždyť Bůh řekl: »Cti svého otce a svou matku« a »Kdo by proklínal otce nebo matku, ať skoná smrtí!«', 'Mt 15:5': 'Vy však říkáte, kdo by řekl otci nebo matce: Věnuji Bohu to, čím jsem ti povinen,', 'Mt 15:6': 'ten že nemusí ctíti svého otce nebo svou matku. Tak rušíte slovo Boží pro svou tradici.', 'Mt 15:7': 'Pokrytci! Dobře o vás prorokoval Izaiáš:', 'Mt 15:8': '»Tento lid mě ctí svými rty, ale jejich srdce jest ode mne velmi vzdáleno;', 'Mt 15:9': 'marně mě ctí, protože, co učí, jsou lidské příkazy.«“', 'Mt 15:10': 'Přivolal zástup a promluvil k němu: „Slyšte a rozumějte:', 'Mt 15:11': 'Člověka neposkvrňuje to, co vchází do úst, nýbrž, co vychází z úst, to člověka poskvrňuje.“', 'Mt 15:12': 'Tu k němu přistoupí učedníci a zeptají se ho: „Víš, že se farizeové urazili, když to slovo uslyšeli?“', 'Mt 15:13': 'Odpověděl: „Každá rostlina, kterou můj nebeský Otec nevsadil, bude vykořeněna.', 'Mt 15:14': 'Nechte je! Jsou to slepí vůdcové slepců; jestliže však slepec povede slepce, oba padnou do jámy.“', 'Mt 15:15': 'Petr ho požádal: „Vylož nám toto podobenství!“', 'Mt 15:16': 'Ježíš odpověděl: „Pořád ještě i vy jste nechápaví?', 'Mt 15:17': 'Nerozumíte, že všecko, co vchází do úst, postupuje do břicha a vyhazuje se do stoky?', 'Mt 15:18': 'Co však vychází z úst, vystupuje ze srdce, a to poskvrňuje člověka.', 'Mt 15:19': 'Neboť ze srdce vystupují zlé myšlenky, vraždy, cizoložstva, necudnosti, krádeže, falešná svědectví, rouhání.', 'Mt 15:20': 'To poskvrňuje člověka. Ale nemytýma rukama jísti člověka neposkvrňuje.“', 'Mt 15:21': 'Potom tamodtud Ježíš odešel a odebral se do krajiny Tyru a Sidónu.', 'Mt 15:22': 'A hle, kananejská žena z těch končin vyšla a křičela: „Smiluj se nade mnou, Pane, synu Davidův! Má dcera je zle posedlá.“', 'Mt 15:23': 'On však jí neodpověděl ani slova. I přistoupili k němu učedníci a prosili ho: „Odbuď ji, vždyť za námi křičí.“', 'Mt 15:24': 'Odpověděl: „Byl jsem poslán jen k ztraceným ovcím z domu izraelského.“', 'Mt 15:25': 'Ale ona přišla, klaněla se mu a řekla: „Pane, pomoz mi!“', 'Mt 15:26': 'On odpověděl: „Není hezké vzíti chléb dětem a hoditi jej štěňatům.“', 'Mt 15:27': 'Ona řekla: „Ano, Pane; ale vždyť i štěňata jedí drobty, které padají se stolu jejich pánů.“', 'Mt 15:28': 'Tu jí Ježíš odpověděl: „Ó ženo, veliká je tvá víra. Staň se ti, jak si přeješ!“ I byla uzdravena její dcera od té hodiny.', 'Mt 15:29': 'Tamodtud se Ježíš odebral a šel podél jezera Galilejského, vystoupil na horu a posadil se tam.', 'Mt 15:30': 'Přistoupily k němu četné zástupy se svými chromými, zkřivenými, slepými, hluchými a mnohými jinými a vrhali se mu k nohám. I uzdravil je,', 'Mt 15:31': 'takže se zástupy divily, když viděly, že němí mluví, zkřivení jsou zdraví, chromí chodí a slepí vidí, a velebily Boha izraelského.', 'Mt 15:32': 'Ježíš si zavolal své učedníky a řekl jim: „Je mi líto zástupu, vždyť zůstávají se mnou již tři dni a nemají co jísti. Rozpustiti je hladové nechci, aby nezemdleli cestou.“', 'Mt 15:33': 'Učedníci mu řekli: „Kde bychom vzali na poušti tolik chlebů, abychom nasytili takový zástup?“', 'Mt 15:34': 'Ježíš se zeptal: „Kolik chlebů máte?“ Odpověděli: „Sedm a několik rybiček.“', 'Mt 15:35': 'I přikázal zástupu, aby se posadili na zemi,', 'Mt 15:36': 'vzal těch sedm chlebů i ty ryby, požehnal, rozlomil a dával učedníkům, učedníci pak zástupům.', 'Mt 15:37': 'Všichni jedli a nasytili se, a sebrali, co zbývalo drobtů, plných sedm ošatek.', 'Mt 15:38': 'Těch, kteří jedli, bylo čtyři tisíce mužů kromě žen a dětí.', 'Mt 15:39': 'Pak rozpustil zástupy, vstoupil na loď a přeplavil se do krajiny Magadanské. ', 'Mt 16:1': 'Přistoupili farizeové a saduceové a v úmyslu, pokoušeti ho, požádali, aby jim ukázal znamení s nebe.', 'Mt 16:2': 'On jim odpověděl: („Večer říkáte: »Bude pěkně, protože nebe se rdí«;', 'Mt 16:3': 'a ráno: »Dnes bude bouřka, protože nebe se rdí a tmí.« Umíte rozeznávati tvářnost nebe, ale znamení doby rozsuzovati nedovedete.)', 'Mt 16:4': 'Zlé a nevěrné plemeno touží po znamení, ale nebude mu dáno znamení kromě znamení Jonášova.“ Pak je nechal a odešel.', 'Mt 16:5': 'Když učedníci přešli na druhý břeh, [shledali, že] zapomněli vzíti chléb.', 'Mt 16:6': 'Ježíš jim řekl: „Mějte se na pozoru a vystříhejte se kvasu farizejského a saducejského!“', 'Mt 16:7': 'Oni u sebe uvažovali a říkali: „Vždyť jsme nevzali chleba!“', 'Mt 16:8': 'Ježíš to poznal a řekl: „Proč, vy lidé malé víry, uvažujete u sebe, že nemáte chleba?', 'Mt 16:9': 'Ještě nechápete? Nepamatujete se již na těch pět chlebů pro pět tisíc lidí, a kolik košů jste sebrali?', 'Mt 16:10': 'A na sedm chlebů pro čtyři tisíce, a kolik ošatek jste sebrali?', 'Mt 16:11': 'Jak to, že nechápete, že jsem vám nemluvil o chlebech? Vystříhejte se kvasu farizejského a saducejského!“', 'Mt 16:12': 'Tu pochopili, že jim řekl, ne aby se vystříhali kvasu, ale učení farizejského a saducejského.', 'Mt 16:13': 'Když Ježíš přisel do kraje u Cezareje Filipovy, tázal se svých učedníků: „Za koho pokládají lidé Syna člověka?“', 'Mt 16:14': 'Odpověděli: „Jedni za Jana Křtitele, druzí za Eliáše, jiní za Jeremiáše nebo za některého z proroků.“', 'Mt 16:15': 'Řekl jim: „A za koho mě pokládáte vy?“', 'Mt 16:16': 'Šimon Petr odpověděl: „Ty jsi Kristus, Syn Boha živého.“', 'Mt 16:17': 'Ježíš mu odpověděl: „Blažený jsi, Šimone Barjona, neboť nezjevilo ti to tělo a krev, nýbrž můj nebeský Otec.', 'Mt 16:18': 'A já tobě pravím, že ty jsi Petr - Skála; na té skále vystavím svou církev, a mocnosti pekelné ji nepřemohou. ', 'Mt 16:19': 'Dám ti klíče království nebeského; co zakážeš na zemi, bude zakázáno v nebi; co dovolíš na zemi, bude dovoleno v nebi.“ - ', 'Mt 16:20': 'Potom přísně přikázal učedníkům, aby nikomu neříkali, že on je Kristus.', 'Mt 16:21': 'Od té doby počal Ježíš Kristus ukazovati svým učedníkům, že musí odejíti do Jeruzaléma, mnoho trpěti od starších a velekněží i zákoníků, býti zabit a třetího dne vzkříšen.', 'Mt 16:22': 'Petr si jej vzal stranou a počal jej kárati: „Bůh chraň, Pane! To se ti nesmí státi!“', 'Mt 16:23': 'On se obrátil a řekl Petrovi: „Jdi pryč, satane! Svádíš mě, poněvadž myslíš ne na věci Boží, ale lidské.“ ', 'Mt 16:24': 'Tehdy řekl Ježíš svým učedníkům: „Chce-li kdo přijíti za mnou, zapři se, vezmi na sebe svůj kříž a následuj mne!', 'Mt 16:25': 'Neboť, kdo by si chtěl zachrániti život, ztratí jej, kdo však jej ztratí pro mne, nalezne jej. ', 'Mt 16:26': 'Co prospěje člověku, získá-li celý svět, ale zhubí svou duši? Co dá člověk jako náhradu za svou duši?“', 'Mt 16:27': 'Syn člověka má přijíti v slávě svého Otce se svými anděly, a tehdy odmění každého podle jeho činů.', 'Mt 16:28': 'Vpravdě vám pravím: „Někteří z těch, kteří tu stojí, neokusí smrti, dokud neuvidí Syna člověka přicházeti v jeho království.“', 'Mt 17:1': 'Po šesti dnech si vezme Ježíš s sebou Petra, Jakuba a jeho bratra Jana a vyvede je na vysokou horu stranou. ', 'Mt 17:2': 'Byl před nimi proměněn a jeho tvář zazářila jako slunce, jeho roucho zbělelo jako světlo.', 'Mt 17:3': 'A hle, zjevil se jim Mojžíš a Eliáš a mluvili s ním. ', 'Mt 17:4': 'Petr promluvil k Ježíšovi: „Pane, dobře je nám tu. Chceš-li, udělám tu tři stany, tobě jeden, Mojžíšovi jeden a Eliášovi jeden.“', 'Mt 17:5': 'Co ještě mluvil, hle, světlý oblak je zastínil, a hle, z oblaku se ozval hlas: „To je můj milovaný Syn, jehož jsem si oblíbil. Naslouchejte mu!“', 'Mt 17:6': 'Jakmile to učedníci uslyšeli, padli na tváře a velmi se zděsili.', 'Mt 17:7': 'Ježíš k nim přistoupil, dotkl se jich a řekl: „Vstaňte a neděste se!“', 'Mt 17:8': 'Když zvedli oči, nespatřili nikoho než jediného Ježíše.', 'Mt 17:9': 'Když sestupovali s hory, přikázal jim Ježíš: „Nikomu neříkejte o tom vidění, dokud Syn člověka nebude vzkříšen z mrtvých!“', 'Mt 17:10': 'Učedníci se ho tázali: „Co tedy říkají zákoníci, že Eliáš má přijíti napřed?“', 'Mt 17:11': 'Odpověděl: „Eliáš že má přijíti a všecko obnoviti?', 'Mt 17:12': 'Pravím vám: Eliáš již přišel, a nepoznali ho, ale učinili s ním, co chtěli. Tak i Syn člověka bude od nich trpěti.“', 'Mt 17:13': 'Tu porozuměli učedníci, že jim mluví o Janu Křtiteli.', 'Mt 17:14': 'Když přišli k zástupu, přistoupil k němu člověk, padl před ním na kolena a řekl:', 'Mt 17:15': '„Pane, smiluj se nad mým synem; je to náměsíčník a velmi trpí. Často padá do ohně a často do vody.', 'Mt 17:16': 'Přivedl jsem jej k tvým učedníkům, ale nedovedli ho uzdraviti.“', 'Mt 17:17': 'Ježíš odpověděl: „Ó, pokolení nevěřící a zvrácené! Jak dlouho ještě musím býti s vámi? Jak dlouho musím s vámi míti trpělivost? - Přineste mi jej sem!“', 'Mt 17:18': 'I pohrozil mu Ježíš, démon z něho vyšel a hoch byl od té hodiny uzdraven.', 'Mt 17:19': 'Tu k Ježíšovi přistoupili jeho učedníci a zeptali se v soukromí: „Proč jsme ho nemohli vypuditi my?“', 'Mt 17:20': 'Řekl jim: „Pro nedostatek víry! Vpravdě vám pravím, budete-li míti víru třeba jen jako zrno hořčičné, řeknete této hoře: »Přejdi odtud tam!«, i přejde. Nic vám nebude nemožného.“ ', 'Mt 17:21': '---', 'Mt 17:22': 'Když pobývali v Galilei, řekl jim Ježíš: „Syn člověka bude vydán do rukou lidí;', 'Mt 17:23': 'zabijí ho, ale třetího dne bude vzkříšen.“ I zarmoutili se velice.', 'Mt 17:24': 'Když přišli do Kafarnaa, přistoupili výběrčí dvojdrachem k Petrovi a zeptali se: „Váš mistr neplatí dvojdrachmu?“ ', 'Mt 17:25': 'Odpověděl: „Ano.“ Když vešel do domu, předešel ho Ježíš a řekl: „Co myslíš, Šimone? Od koho vybírají zemští králové cla nebo daně? Od svých vlastních či od cizích?“', 'Mt 17:26': 'Když odpověděl: „Od cizích,“ řekl mu Ježíš: „Vlastní jsou tedy svobodni?', 'Mt 17:27': 'Ale, abychom jich nepohoršili, jdi k moři, vrhni udici, vezmi první vytaženou rybu, otevři jí ústa, a najdeš stater; ten vezmi a dej jim za mne i za sebe.“ ', 'Mt 18:1': 'V té hodině přistoupili k Ježíšovi jeho učedníci a tázali se: „Kdo je největší v království nebeském?“', 'Mt 18:2': 'I zavolal dítě, postavil je mezi ně', 'Mt 18:3': 'a řekl: „Vpravdě vám pravím: Neobrátíte-li se a nebudete-li jako děti, jistě nevejdete do království nebeského.', 'Mt 18:4': 'Kdo je pokorný jako toto dítě, ten je největší v království nebeském.', 'Mt 18:5': 'Kdo přijme takové dítě v mém jménu, přijímá mne;', 'Mt 18:6': 'kdo však svede k hříchu jednoho z těchto malých, kteří věří ve mne, tomu by bylo lépe, aby mu byl pověšen velký mlýnský kámen na krk a aby byl ponořen do mořské hlubiny.“ ', 'Mt 18:7': '„Běda světu pro svody; svody musí přijíti, ale přece běda člověku, skrze kterého svod přichází. ', 'Mt 18:8': 'Jestliže tě svádí ruka nebo noha, usekni ji a odhoď od sebe; lépe, abys vešel do života zmrzačen nebo chromý, než abys s oběma rukama nebo nohama byl uvržen do věčného ohně.', 'Mt 18:9': 'Jestliže tě svádí oko, vyrvi je a odhoď od sebe; lépe, abys s jedním okem vešel do života, než s oběma očima byl uvržen do ohnivého pekla.', 'Mt 18:10': 'Hleďte, abyste nepohrdali nikým z těchto malých; pravím vám, že jejich andělé v nebi stále hledí na tvář mého Otce v nebi.“ ', 'Mt 18:11': '---', 'Mt 18:12': '„Co myslíte? Když člověk má sto ovec a jedna z nich zabloudí, nenechá těch devětadevadesát na horách a nepůjde hledat zabloudilou?', 'Mt 18:13': 'A jestliže se mu ji podaří nalézti, vpravdě vám pravím, že se z ní raduje víc než z těch devětadevadesáti, které nezabloudily.', 'Mt 18:14': 'Tak není vůle vašeho Otce v nebi, aby zahynul jeden z těchto malých.“', 'Mt 18:15': '„Zhřeší-li tvůj bratr, jdi a pokárej ho jen mezi čtyřma očima. Poslechne-li tebe, získal jsi svého bratra;', 'Mt 18:16': 'když by neuposlechl, vezmi s sebou jednoho nebo dva jiné, aby každá věc byla zjištěna slovem dvou nebo tří svědků.', 'Mt 18:17': 'Neposlechne-li jich, pověz církvi; kdyby neposlechl ani církve, zacházej s ním jako s pohanem a celníkem.', 'Mt 18:18': '„Vpravdě vám pravím: Všecko, co zakážete na zemi, bude zakázáno i v nebi; a všecko, co dovolíte na zemi, bude dovoleno i v nebi. ', 'Mt 18:19': 'Dále vám pravím: Shodnou-li se dva z vás na zemi na jakékoli věci a prosí o ni, dostane se jim toho od mého nebeského Otce.', 'Mt 18:20': 'Neboť, kde jsou dva nebo tři shromážděni v mém jménu, tam jsem s nimi.“ ', 'Mt 18:21': 'Tu přistoupil Petr a tázal se ho: „Pane, kolikrát mám odpustiti svému bratru, když se proti mně proviní? - Nejvýš sedmkrát?“', 'Mt 18:22': 'Ježíš mu odpověděl: „Pravím ti: ne sedmkrát, nýbrž sedmdesátkrát sedmkrát!“', 'Mt 18:23': '„Proto království nebeské může býti přirovnáno ke králi, který chtěl zúčtovati se svými služebníky.', 'Mt 18:24': 'Když začal účtovati, byl mu přiveden jeden, který byl dlužen deset tisíc talentů. ', 'Mt 18:25': 'Poněvadž neměl čím zaplatiti, nařídil pán prodati jej, jeho ženu, děti a všecko, co měl, a zaplatiti.', 'Mt 18:26': 'Služebník se vrhl na zem, klaněl se mu a prosil: »Měj se mnou strpení, a všecko ti zaplatím.« ', 'Mt 18:27': 'Pán se slitoval nad tím služebníkem: propustil jej a odpustil mu dluh.', 'Mt 18:28': 'Sotva však ten služebník vyšel, setkal se s jedním ze svých spoluslužebníků, který mu byl dlužen sto denárů, i uchopil a škrtil ho: »Vrať mi, co jsi dlužen.« ', 'Mt 18:29': 'Jeho spoluslužebník se vrhl na zem a prosil ho: »Měj se mnou strpení, a zaplatím ti.«', 'Mt 18:30': 'Ale on nechtěl, nýbrž šel a vrhl jej do vězení, dokud by nezaplatil dluh. - ', 'Mt 18:31': 'Když spoluslužebníci viděli, co se děje, velmi se zarmoutili, šli a oznámili pánovi, co se stalo. ', 'Mt 18:32': 'Tu si jej pán zavolal a řekl mu: »Služebníče zlý, odpustil jsem ti celý onen dluh, poněvadž jsi mne prosil.', 'Mt 18:33': 'Neměl ses i ty smilovati nad svým spoluslužebníkem, jako jsem se smiloval já?«', 'Mt 18:34': 'A rozhněval se jeho pán a dal jej biřicům, dokud by nezaplatil celý dluh. -', 'Mt 18:35': 'Tak i můj nebeský Otec učiní vám, jestliže každý neodpustíte svému bratru ze srdce.“', 'Mt 19:1': 'Když Ježíš skončil tyto řeči, odebral se z Galileje a šel do krajiny Judské za Jordánem.', 'Mt 19:2': 'Četné zástupy šly za ním, i uzdravoval je tam. ', 'Mt 19:3': 'Přistoupili k němu farizeové a pokoušeli ho: „Je dovoleno rozvésti se s manželkou pro jakoukoli příčinu?“', 'Mt 19:4': 'Odpověděl: „Nečtli jste, že Stvořitel od počátku lidi stvořil jako muže a ženu', 'Mt 19:5': 'a řekl: »Proto opustí muž otce i matku a přilne k své ženě, takže ti dva budou jedno tělo«?', 'Mt 19:6': 'Takže již nejsou dva, nýbrž jedno tělo. Co tedy Bůh spojil, člověk nerozlučuj!“', 'Mt 19:7': 'Řeknou mu: „Proč tedy Mojžíš nařídil dáti ženě rozlukový list a rozvésti se s ní?“', 'Mt 19:8': 'Dí jim: „Mojžíš vám dovolil rozváděti se od vašich žen pro tvrdost vašeho srdce, ale od počátku tak nebylo.', 'Mt 19:9': 'Pravím vám: Kdo se rozvede od své ženy z jiného důvodu než pro smilstvo a ožení se s jinou, dopouští se cizoložství.“ ', 'Mt 19:10': 'Učedníci mu řeknou: „Je-li takové právo mezi mužem a ženou, není dobře ženiti se!“', 'Mt 19:11': 'Odpověděl jim: „Nechápou všichni toto slovo, nýbrž jen ti, kterým je to dáno.', 'Mt 19:12': 'Jsou totiž lidé k manželství nezpůsobilí, kteří se takovými zrodili přímo z matky, a jsou takoví, kteří byli k manželství nezpůsobilými učiněni od lidí, a jsou takoví, kteří se sami nezpůsobilými učinili pro království nebeské. Kdo to dovede chápati, chápej!“', 'Mt 19:13': 'Tu k němu byly přineseny děti, aby na ně vložil ruce a pomodlil se nad nimi. Ale učedníci jim pohrozili.', 'Mt 19:14': 'Ježíš řekl: „Nechte děti a nebraňte jim přijíti ke mně; neboť takovým náleží království nebeské.“ ', 'Mt 19:15': 'I vložil na ně ruce a odešel tamodtud.', 'Mt 19:16': 'Hle, přistoupil k němu kdosi a otázal se: „Mistře, co dobrého mám činiti, abych dosáhl věčného života?“', 'Mt 19:17': 'Odpověděl mu: „Proč se mne ptáš, co je dobré? Jen jeden je dobrý. Ale, chceš-li vejíti do života, zachovávej přikázání.“', 'Mt 19:18': 'Zeptal se: „Která?“ Ježíš řekl: „Tato: Nezabíjej, nesmilni, nekraď, nesvědči křivě,', 'Mt 19:19': 'cti otce a matku, miluj svého bližního jako sebe.“', 'Mt 19:20': 'Mladý muž mu odpověděl: „To všecko jsem zachovával. Co mi ještě schází?“ ', 'Mt 19:21': 'Ježíš mu řekl: „Chceš-li býti dokonalý, jdi, prodej svůj majetek, dej chudým, a budeš míti poklad v nebi; pak přijď a následuj mne!“', 'Mt 19:22': 'Jakmile mladý muž uslyšel toto slovo, odešel zarmoucen; neboť měl mnoho majetku.', 'Mt 19:23': 'Ježíš řekl svým učedníkům: „Vpravdě vám pravím, že boháč nesnadno vejde do království nebeského.', 'Mt 19:24': 'Dále vám pravím: Je snadnější, aby velbloud prošel uchem jehly, než aby boháč vešel do království Božího.“', 'Mt 19:25': 'Když to učedníci uslyšeli, velmi žasli a řekli: „Kdo tedy může býti spasen?“', 'Mt 19:26': 'Ježíš se na ně zahleděl a odpověděl: „U lidí je to nemožno, ale u Boha je možno všecko.“', 'Mt 19:27': 'Tu mu řekl Petr: „Hle, my jsme opustili všecko a následovali tebe. Čeho se nám tedy dostane?“', 'Mt 19:28': 'Ježíš jim odpověděl: „Vpravdě vám pravím: Vy, kteří jste mne následovali, v novém světě, až se Syn člověka posadí na svůj slavný trůn i vy usednete na dvanáct trůnů a budete soudci dvanácti izraelských kmenů. ', 'Mt 19:29': 'Každý, kdo opustí domy, nebo bratří a sestry, nebo otce, matku a děti, nebo pole pro mé jméno, vezme mnohonásobnou odměnu a stane se dědicem věčného života.', 'Mt 19:30': 'Mnozí první budou posledními a poslední prvními.', 'Mt 20:1': 'Království nebeské je totiž podobno hospodářovi, který vyšel hned ráno najmout dělníky na svou vinici.', 'Mt 20:2': 'Smluvil pak s dělníky denár na den a poslal je do vinice.', 'Mt 20:3': 'Kolem deváté hodiny vyšel, spatřil jiné stojící na tržišti nečinně', 'Mt 20:4': 'a řekl jim: „Odejděte i vy do mé vinice, a dám vám, co bude spravedlivé.«', 'Mt 20:5': 'Oni pak odešli. Ještě kolem dvanácté a třetí hodiny vyšel a učinil stejně.', 'Mt 20:6': 'Kolem páté hodiny pak vyšel a nalezl jiné stojící a řekl jim: »Co tu stojíte celý den nečinně?« ', 'Mt 20:7': 'Odpověděli mu: »Nikdo nás nenajal.« Řekl jim: »Odejděte i vy do mé vinice.« ', 'Mt 20:8': 'Když pak nastal večer, řekl pán vinice svému dozorci: »Zavolej dělníky a dej jim mzdu, počna od posledních až po první.« -', 'Mt 20:9': 'Když přišli, kteří byli najati o páté hodině, dostali po denáru.', 'Mt 20:10': 'Když pak přišli první, domnívali se, že dostanou víc, ale i oni dostali po denáru.', 'Mt 20:11': 'Vzali jej, ale reptali proti hospodářovi:', 'Mt 20:12': '»Tihle poslední dělali jedinou hodinu, a učinil jsi je rovnými nám, kteří jsme nesli tíhu celého dne i horko.«', 'Mt 20:13': 'On však odpověděl jednomu z nich: »Příteli, nekřivdím ti! Což jsi se se mnou nesmluvil na denár? ', 'Mt 20:14': 'Vezmi, co ti náleží, a jdi! Chci tomuto poslednímu dáti jako tobě.', 'Mt 20:15': 'Což nesmím učiniti v svém, co chci? Či je tvé oko závistivé, protože jsem dobrý?« -', 'Mt 20:16': 'Tak budou poslední prvními a první posledními.“', 'Mt 20:17': 'Když Ježíš hodlal jíti do Jeruzaléma, vzal dvanáct učedníků stranou a na cestě jim řekl:', 'Mt 20:18': '„Hle, jdeme do Jeruzaléma, a Syn člověka bude vydán velekněžím a zákoníkům, i odsoudí jej na smrt,', 'Mt 20:19': 'vydají jej pohanům, aby ho potupili, bičovali jej a ukřižovali; ale třetího dne bude vzkříšen.“', 'Mt 20:20': 'Tu k němu přistoupila matka synů Zebedeových se svými syny, klaněla se mu a něco od něho žádala.', 'Mt 20:21': 'Zeptal se jí: „Co chceš?“ Odpověděla mu: „Poruč, aby tito dva moji synové usedli jeden po tvé pravici a druhý po levici v tvém království.“ ', 'Mt 20:22': 'Ježíš odpověděl: „Nevíte, oč žádáte! Můžete píti kalich, který já mám píti?“ Odpověděli: „Můžeme!“', 'Mt 20:23': 'Řekl jim: „Můj kalich budete píti, ale není mou věcí dáti vám, abyste seděli po mé pravici a levici, nýbrž to náleží těm, kterým je to připraveno od mého Otce.“', 'Mt 20:24': 'Jakmile to uslyšelo ostatních deset, rozmrzeli se na oba bratry.', 'Mt 20:25': 'Ježíš však si je zavolal k sobě a řekl: „Víte, že vladaři pohanů nad nimi panují a mocní mužové je znásilňují.', 'Mt 20:26': 'Mezi vámi tomu tak nemá býti; nýbrž, kdo by se chtěl mezi vámi státi velikým, buď vaším služebníkem,', 'Mt 20:27': 'a kdo by chtěl mezi vámi býti prvním, buď vaším otrokem -', 'Mt 20:28': 'jako Syn člověka nepřišel, aby si dal sloužiti, nýbrž aby sloužil a dal svůj život jako výkupné za mnohé.“', 'Mt 20:29': 'Když odcházeli z Jericha, šel za ním velký zástup. ', 'Mt 20:30': 'Hle, dva slepci seděli u cesty; když uslyšeli, že Ježíš jde mimo, vykřikli: „Pane, smiluj se nad námi, synu Davidův!“', 'Mt 20:31': 'Zástup jim pohrozil, aby umlkli. Oni však ještě víc křičeli: „Pane, smiluj se nad námi, synu Davidův!“', 'Mt 20:32': 'Ježíš se zastavil, zavolal je a řekl: „Co chcete, abych pro vás učinil?“ ', 'Mt 20:33': 'Odpověděli mu: „Pane, aby se nám otevřeli oči!“', 'Mt 20:34': 'Ježíš se nad nimi slitoval, dotkl se jejich zraků, a hned nabyli zraku a následovali ho.', 'Mt 21:1': 'Když se přiblížili k Jeruzalému a přišli do Betfage u hory Oliv, tu Ježíš poslal dva učedníky', 'Mt 21:2': 'a řekl jim: „Jděte do vesnice naproti vám; hned naleznete oslici uvázanou a s ní oslátko; odvažte a přiveďte mi je.', 'Mt 21:3': 'A kdyby vám někdo něco řekl, povězte mu, že Pán jich potřebuje, a hned je pošle.“', 'Mt 21:4': 'To se stalo, aby se splnilo slovo prorokovo:', 'Mt 21:5': '»Rcete dceři siónské: Hle, král tvůj ti přichází mírný a sedící na oslici a na oslátku, potomku osedlané.«', 'Mt 21:6': 'Učedníci šli, učinili, jak jim Ježíš poručil,', 'Mt 21:7': 'přivedli oslici a oslátko, vložili na ně pláště, a on se na ně posadil.', 'Mt 21:8': 'Velmi četný zástup stlal své pláště na cestu, jiní sekali větve ze stromů a stlali je na cestu. ', 'Mt 21:9': 'Zástupy, které šly před ním i následovaly za ním, volaly: »Hosanna synu Davidovu! Veleben budiž, jenž přichází ve jménu Páně! Hosanna na výsostech!«', 'Mt 21:10': 'Jakmile vstoupil do Jeruzaléma, vzrušilo se celé město a ptalo se: „Kdo je to?“', 'Mt 21:11': 'Zástupy odpovídaly: „To je prorok Ježíš z galilejského Nazareta.“', 'Mt 21:12': 'Ježíš vstoupil do svatyně a vyhnal všecky, kteří ve svatyni prodávali a kupovali, zpřevracel stoly směnárníků i lavice prodavačů holubů', 'Mt 21:13': 'a řekl jim: „Jest psáno: »Můj dům bude nazýván domem modlitby ale vy jste z něho učinili peleš lupičů.“', 'Mt 21:14': 'V svatyni k němu přistoupili slepci a chromí, i uzdravil je. ', 'Mt 21:15': 'Jakmile velekněží a zákoníci uviděli úžasné činy, jež učinil, a děti, které v chrámě volaly: „Hosanna synu Davidovu!“, rozmrzeli se', 'Mt 21:16': 'a řekli mu: „Slyšíš, co říkají?“ Ježíš jim odpověděl: „Ano. Nikdy jste nečtli: »Připravil sis chválu z úst nemluvňat a kojenců«?“', 'Mt 21:17': 'Pak je zanechal, vyšel z města do Betanie a tam přenocoval.', 'Mt 21:18': 'Ráno se vracel do města a pocítil hlad.', 'Mt 21:19': 'Spatřil u cesty fíkovník; přistoupil k němu, ale nenašel na něm nic než listí; i řekl mu: „Ať se z tebe již nikdy neurodí ovoce na věky!“ Fíkovník najednou uschl.', 'Mt 21:20': 'Jakmile to učedníci spatřili, podivili se a řekli: „Jak to, že tak najednou uschl ten fík?“', 'Mt 21:21': 'Ježíš jim odpověděl: „Vpravdě vám pravím: Budete-li míti víru a nebudete-li pochybovati, dokážete nejen to s tím fíkovníkem, ale také, řeknete-li této hoře: »Zdvihni se a vrhni se do moře«, stane se to. ', 'Mt 21:22': 'Všecko, oč byste prosili v modlitbě s vírou, dostanete“', 'Mt 21:23': 'Když vstoupil do svatyně a učil, přišli k němu velekněží a starší lidu a tázali se: „Jakou mocí to činíš? Kdo ti dal tuto moc?“', 'Mt 21:24': 'Ježíš jim odpověděl: „Já se vás také na něco zeptám; povíte-li mi to, řeknu vám, jakou mocí to činím:', 'Mt 21:25': 'Odkud byl Janův křest? Z nebe či od lidí?“ Oni se mezi sebou domlouvali: „Řekneme-li: »Z nebe«, odpoví nám: »Proč jste mu tedy neuvěřili?«', 'Mt 21:26': 'Řekneme-li však: »Od lidí«, bojíme se lidu, protože všichni pokládají Jana za proroka.“', 'Mt 21:27': 'I odpověděli Ježíšovi: „Nevíme.“ On jim řekl: „Já vám také nepovím, jakou mocí to činím.', 'Mt 21:28': 'Ale, co myslíte?“ „Jeden člověk měl dvě děti. Přistoupil k prvnímu a řekl: »Dítě, jdi dnes a pracuj na vinici.« ', 'Mt 21:29': 'On odpověděl: »Ano, pane«, ale nešel.', 'Mt 21:30': 'Přistoupil k druhému a řekl totéž. On však odpověděl: »Nechce se mi«, ale potom toho litoval a šel. -', 'Mt 21:31': 'Který z obou vykonal vůli otcovu?“ - Odpověděli mu: „Ten druhý.“ Ježíš jim řekl: „Vpravdě vám pravím, že celníci a nevěstky předcházejí vás do království.', 'Mt 21:32': 'Neboť Jan k vám přišel cestou spravedlnosti, ale vy jste mu nevěřili; celníci však a nevěstky mu uvěřili; vy, ač jste to viděli, ani potom jste toho nelitovali, abyste mu uvěřili.', 'Mt 21:33': 'Poslyšte jiné podobenství: Byl hospodář, jenž vysázel vinici, ohradil ji plotem, vykopal v ní lis a vystavěl hlídkovou věž; pak ji pronajal vinařům a odcestoval.', 'Mt 21:34': 'Když pak se přiblížila doba plodů, poslal své služebníky k vinařům, aby přijal své plody.', 'Mt 21:35': 'Vinaři chytili jeho služebníky a jednoho zbili, druhého usmrtili, třetího zkamenovali.', 'Mt 21:36': 'Zase poslal jiné služebníky, větší počet než po prvé, i učinili jim stejně.', 'Mt 21:37': 'Naposled pak k nim poslal svého syna, mysle si: Zastydí se před mým synem.', 'Mt 21:38': 'Vinaři však, spatřivše syna, pomyslili si: »To je dědic. Pojďte, zabijme jej a zmocněme se jeho dědictví.« ', 'Mt 21:39': 'I chytili ho, vyhodili ven z vinice a zabili. - ', 'Mt 21:40': 'Až tedy přijde pán vinice, co učiní oněm vinařům?“', 'Mt 21:41': 'Odpověděli mu: „Jako zlé je zle zahubí a pronajme vinici jiným vinařům, kteří mu budou dávati plody v náležitý čas.“', 'Mt 21:42': 'Ježíš jim řekl: „Nikdy jste nečetli v Písmech: »Kámen, kterým stavitelé pohrdli, ten se stal kamenem úhelným. Od Pána se jím stal a v našich očích jest úžasem?«', 'Mt 21:43': 'Proto vám pravím: Vám bude království boží odňato a dáno národu, který dává jeho plody.“ ', 'Mt 21:44': '---', 'Mt 21:45': 'Když velekněží a farizeové uslyšeli tato podobenství, poznali, že to mluví o nich.', 'Mt 21:46': 'Usilovali se ho zmocniti, jenže se lekli zástupů, protože jej pokládaly za proroka.', 'Mt 22:1': 'Ježíš zase mluvil v podobenstvích:', 'Mt 22:2': '„Království nebeské je podobno králi, který vystrojil svému synovi svatbu.', 'Mt 22:3': 'Poslal své služebníky, aby povolali pozvané na svatbu; ale ti nechtěli přijíti.', 'Mt 22:4': 'Znovu poslal jiné služebníky řka: Vyřiďte pozvaným: »Hle, připravil jsem oběd, moji býci a krmný dobytek je zabit a všecko je připraveno. Přijďte na svatbu.«', 'Mt 22:5': 'Oni však toho nedbali a odešli: jeden na své pole, druhý do svého obchodu,', 'Mt 22:6': 'ostatní pak se chopili jeho služebníků, potupili je a pobili.', 'Mt 22:7': 'Král se rozhněval, poslal svá vojska, zahubil ony vrahy a zapálil jejich město. ', 'Mt 22:8': 'Pak rozkázal svým služebníkům: »Svatba je připravena, ale pozvaní nebyli hodni.', 'Mt 22:9': 'Jděte tedy na křižovatky cest a pozvěte na svatbu všecky, které najdete.«', 'Mt 22:10': 'I vyšli oni služebníci na cesty a shromáždili všecky, které nalezli, zlé i dobré. I naplnila se svatební síň stolovníky. -', 'Mt 22:11': 'Vešel pak král podívat se na stolovníky a tam spatřil člověka neoblečeného do svatebního šatu. ', 'Mt 22:12': 'I řekl mu: »Příteli, jak jsi sem vešel bez svatebního šatu?« On pak oněměl.', 'Mt 22:13': 'Tedy řekl král sluhům: »Svažte mu nohy a ruce a i uvrhněte jej do zevnější temnoty; tam bude pláč a skřípání zubů.«', 'Mt 22:14': 'Neboť mnoho je povolaných, ale málo vyvolených.“', 'Mt 22:15': 'Tu farizeové odešli a uradili se, jak by jej v řeči chytili do léčky.', 'Mt 22:16': 'I poslali k němu své učedníky s heródovci, aby mu řekli: „Mistře, víme, že jsi pravdivý a vpravdě učíš cestě Boží; nezáleží ti na nikom, neboť nečiníš rozdílu mezi lidmi.', 'Mt 22:17': 'Pověz nám tedy, co myslíš: je dovoleno dávati císařovi daň čili nic?', 'Mt 22:18': 'Ježíš poznal jejich ničemnost, proto řekl: „Pokrytci, proč mě pokoušíte?', 'Mt 22:19': 'Ukažte mi daňový peníz!“ Přinesli mu denár.', 'Mt 22:20': 'I zeptal se jich: „čí je to obraz a nápis?“ ', 'Mt 22:21': 'Odpověděli: „Císařův“. Tu jim řekl: „Odevzdejte tedy císařovi, co je císařovo, a Bohu, co je Boží.“', 'Mt 22:22': 'Jakmile to uslyšeli, podivili se, nechali ho a odešli.', 'Mt 22:23': 'Téhož dne k němu přistoupili saduceové, kteří tvrdí, že není vzkříšení, a zeptali se ho:', 'Mt 22:24': '„Mistře, Mojžíš nařídil: »Zemře-li někdo bezdětný, jeho bratr se přižení k jeho manželce a zplodí svému bratrovi potomstvo.« -', 'Mt 22:25': 'Bylo u nás sedm bratrů. První se oženil a zemřel; poněvadž neměl potomstva, zanechal svou ženu svému bratrovi;', 'Mt 22:26': 'stejně druhý, třetí až do sedmého.', 'Mt 22:27': 'Poslední ze všech zemřela i žena. -', 'Mt 22:28': 'Kterého z těch sedmi bude tedy ta žena při vzkříšení? Vždyť ji měli všichni!“', 'Mt 22:29': 'Ježíš jim odpověděl: „Mýlíte se, poněvadž neznáte Písem ani moci Boží. ', 'Mt 22:30': 'Při vzkříšení se lidé nežení a nevdávají, nýbrž jsou jako andělé v nebi. - ', 'Mt 22:31': 'Co se pak týče vzkříšení z mrtvých, nečtli jste, co vám bylo řečeno od Boha?', 'Mt 22:32': '»Já jsem Bůh Abrahamův, Bůh Izákův a Bůh Jákobův.« Bůh není Bohem mrtvých, nýbrž živých. -', 'Mt 22:33': 'Když to uslyšely zástupy, užasly nad jeho učením.', 'Mt 22:34': 'Jakmile farizeové uslyšeli, že umlčel saduceje, shromáždili se,', 'Mt 22:35': 'a jeden z nich, znalec zákona, jej chtěl zkoušeti a zeptal se:', 'Mt 22:36': '„Mistře, který příkaz je v zákoně je největší?“ ', 'Mt 22:37': 'Odpověděl mu: „Miluj svého Pána Boha celým svým srdcem, celou svou duší a celou myslí. ', 'Mt 22:38': 'To je největší a první příkaz;', 'Mt 22:39': 'Druhý je s ním stejný: Miluj svého bližního jako sebe.', 'Mt 22:40': 'Na těchto dvou příkazech visí celý zákon i proroci.“', 'Mt 22:41': 'Když se farizeové shromáždili, otázal se jich Ježíš:', 'Mt 22:42': '„Co myslíte o kristu? Čí je syn?“ Odpověděli mu: „Davidův.“ ', 'Mt 22:43': 'Řekl jim: „Jak jej tedy může David v Duchu nazývati svým Pánem, když praví: ', 'Mt 22:44': '»Řekl Pán mému Pánu: Posaď se po mé pravici, dokud ti nepoložím tvé nepřátele pod nohy?«', 'Mt 22:45': 'Nazývá-li jej David Pánem, jak může býti jeho synem?“ ', 'Mt 22:46': 'Nikdo mu nedovedl odpověděti ani slovo, a od té chvíle se ho již nikdo neodvážil na něco zeptati.', 'Mt 23:1': 'Tu promluvil Ježíš k zástupům a k svým učedníkům takto:', 'Mt 23:2': '„Na stolici Mojžíšově se usadili zákoníci a farizeové.', 'Mt 23:3': 'Všecko, co vám říkají, čiňte a zachovávejte; ale podle jejich skutků nečiňte, neboť mluví, ale nečiní.', 'Mt 23:4': 'Svazují těžká břemena a vkládají je na ramena lidí, ale sami nechtějí jimi ani prstem pohnouti.', 'Mt 23:5': 'A všecko, co dělají, činí proto, aby se ukázali lidem. Nosí široké modlitební odznaky a dělají si veliké třásně,', 'Mt 23:6': 'mají rádi přední místa na hostinách a přední lavice v synagogách,', 'Mt 23:7': 'pozdravy na náměstích a rádi se dávají od lidí nazývati rabbi.', 'Mt 23:8': 'Vy se nedávejte nazývati rabbi, neboť máte jediného mistra a vy všichni jste bratří.', 'Mt 23:9': 'A nikoho na zemi nenazývejte otcem, neboť jen jeden je váš Otec nebeský; ', 'Mt 23:10': 'a nedávejte se nazývati vůdci, protože jen jeden je u váš vůdce, Kristus.', 'Mt 23:11': 'Největší z vás budiž vaším služebníkem.', 'Mt 23:12': 'Kdo se povyšuje, bývá ponížen, kdo se ponižuje, bývá povýšen.', 'Mt 23:13': 'Běda vám, pokrytečtí zákoníci a farizeové! Zavíráte království nebeské před lidmi; sami do něho nevcházíte a nedovolujete vejíti těm, kdož chtějí vcházeti. ', 'Mt 23:14': '---', 'Mt 23:15': 'Běda vám, pokrytečtí zákoníci a farizeové! Obcházíte moře i zemi, abyste získali jednoho nového věřícího, a když se jím stane, učiníte z něho syna gehenny, dvakrát horšího, než jste sami. ', 'Mt 23:16': 'Běda vám, vy slepí vůdcové; vy říkáte; »Kdo přisahá na chrám, to nic není; kdo by však přisahal na chrámové zlato, ten je vázán.«', 'Mt 23:17': 'Pošetilci a slepci! Co je víc: zlato či chrám, který posvěcuje to zlato?', 'Mt 23:18': 'A dále: »Kdo přisahá na oltář, to nic není; ale kdo přisahá na dar na něm, ten je vázán.« ', 'Mt 23:19': 'Slepci! Co je víc: dar či oltář, který posvěcuje ten dar? ', 'Mt 23:20': 'Vždyť, kdo se zapřisáhl na oltář, přisahá na něj a na vše, co je na něm;', 'Mt 23:21': 'a kdo přisahá na chrám, přisahá na něj i na toho, kdo v něm přebývá;', 'Mt 23:22': 'a kdo se zapřisáhl na nebe, přisahá na trůn Boží i na toho, kdo na něm sedí.', 'Mt 23:23': 'Běda vám, pokrytečtí zákoníci a farizeové! Dáváte desátky z máty, z kopru a z kmínu, ale zanedbáváte důležitější předpisy zákona, totiž spravedlnost, milosrdenství a věrnost. Toto je nutno činiti, ale onoho nezanedbávati. -', 'Mt 23:24': 'Vy slepí vůdcové! Cedíte komára, ale polykáte velblouda!', 'Mt 23:25': 'Běda vám, vy pokrytečtí zákoníci a farizeové! Vy čistíte zevnějšek číše a talíře, ale uvnitř jsou plné vašeho lupu a nestřídmosti.', 'Mt 23:26': 'Slepý farizeji! Napřed vyčisti vnitřek číše, a pak bude čistý také její zevnějšek.', 'Mt 23:27': 'Běda vám, vy pokrytečtí zákoníci a farizejové! Jste jako obílené hroby: zevně se zdají krásné, ale uvnitř jsou plné kostí mrtvých a všeliké nečistoty.', 'Mt 23:28': 'Tak se i vy zevně zdáte lidem spravedlivými, ale uvnitř jste samé pokrytectví a nepravost.', 'Mt 23:29': 'Běda vám, vy pokrytečtí zákoníci a farizeové! Budujete prorokům hrobky a zdobíte pomníky spravedlivých', 'Mt 23:30': 'a říkáte: »Kdybychom byli žili ve dnech svých otců, nebyli bychom se s nimi účastnili prolévání prorocké krve.«', 'Mt 23:31': 'Tak svědčíte sami proti sobě, že jste syny těch, kteří vraždili proroky,', 'Mt 23:32': 'a sami dovršujete míru svých otců. -', 'Mt 23:33': 'Hadi! Plemeno zmijí! Jak chcete uniknouti pekelnému soudu?', 'Mt 23:34': 'Proto hle, posílám k vám proroky, lidi moudré a zákoníky; vy některé z nich zabijete a ukřižujete, jiné zbičujete v svých synagogách a budete je pronásledovati od města k městu,', 'Mt 23:35': 'to proto, aby na vás padla všecka spravedlivá krev prolévaná na zemi od krve spravedlivého Abele až po krev Zachariáše, syna Barachiášova, jehož jste zabili mezi chrámem a oltářem. ', 'Mt 23:36': 'Vpravdě vám pravím: To vše přijde na toto pokolení.', 'Mt 23:37': 'Jeruzaléme, Jeruzaléme, ty vraždíš proroky a kamenuješ ty, kdo jsou k tobě posíláni! Kolikrát jsem chtěl shromážditi tvé dítky, jako kvočna shromažduje svá kuřátka pod křídla, ale nechtěli jste.', 'Mt 23:38': 'Hle, váš dům vám jest zanechán opuštěný; ', 'Mt 23:39': 'neboť pravím vám: Neuvidíte mne od nynějška až do té doby, kdy řeknete: Požehnaný, který přichází ve jménu Páně!“', 'Mt 24:1': 'Ježíš vyšel ze svatyně a bral se dál. Přistoupili k němu jeho učedníci, aby mu ukázali stavby svatyně.', 'Mt 24:2': 'Řekl jim: „Vidíte to všecko? Vpravdě vám pravím, že tu nebude nechán kámen na kameni, který by nebyl zbořen.“', 'Mt 24:3': 'Když seděl na hoře Oliv, přistoupili k němu o samotě učedníci a řekli: „Pověz nám, kdy se to stane a jaké bude znamení tvého příchodu a skonání věku?“', 'Mt 24:4': 'Ježíš jim odpověděl: „Mějte se na pozoru, aby vás někdo neoklamal!', 'Mt 24:5': 'Neboť přijdou mnozí v mém jménu a budou říkati: »Já jsem Kristus«, a oklamou mnohé. ', 'Mt 24:6': 'Uslyšíte o bojích a válečných zprávách. Hleďte, abyste se nelekali. Musí se to státi, ale to ještě není konec.', 'Mt 24:7': 'Neboť povstane národ proti národu, království proti království; nastane hlad a zemětřesení na rozličných místech.', 'Mt 24:8': 'To všecko bude teprve počátek strastí.', 'Mt 24:9': 'Tehdy vás budou vydávati v soužení a zabíjeti vás, budete nenáviděni ode všech pohanů pro mé jméno.', 'Mt 24:10': 'Tehdy se mnozí s pohoršením odvrátí a jeden druhého bude zrazovati a nenáviděti.', 'Mt 24:11': 'Povstane mnoho lživých proroků a svedou mnohé. ', 'Mt 24:12': 'Poněvadž vyvrcholí nepravost, láska mnohých ustydne.', 'Mt 24:13': 'Ale kdo vytrvá do konce, bude zachráněn.', 'Mt 24:14': 'Toto evangelium o království bude kázáno na celém světě na svědectví všem pohanům, a tehdy přijde konec.', 'Mt 24:15': 'Až tedy uvidíte ohavnost zpustošení, o kterém mluvil prorok Daniel, jak stojí na svatém místě - kdo čte, rozuměj! -,', 'Mt 24:16': 'tu nechť obyvatelé Judeje utekou do hor; ', 'Mt 24:17': 'kdo je na střeše, nesestupuj, aby si vzal s sebou něco z domu;', 'Mt 24:18': 'kdo je na poli, nevracej se, aby si vzal šaty.', 'Mt 24:19': 'Běda ženám těhotným a kojícím v těch dnech!', 'Mt 24:20': 'Modlete se, aby váš útěk nenastal v zimě nebo v sobotu;', 'Mt 24:21': 'neboť tehdy bude velká tíseň, jaké nebylo od počátku světa až do nynějška a jaké nikdy nebude.', 'Mt 24:22': 'A kdyby ony dni nebyly zkráceny, ani jediný člověk by se nezachránil. Ale k vůli vyvoleným budou ony dni zkráceny.', 'Mt 24:23': 'Řekne-li vám tehdy někdo: »Hle, zde je Kristus!« nebo:»Zde je!«, nevěřte!', 'Mt 24:24': 'Povstanou totiž lživí Kristové a lživí proroci budou dávati veliká znamení a divy, aby svedli, možno-li, i vyvolené.', 'Mt 24:25': 'Hle, říkám vám to napřed.', 'Mt 24:26': 'Řeknou-li vám: »Hle, je na poušti!«, nevycházejte! »Hle, ve světnicích!«, nevěřte!', 'Mt 24:27': 'Neboť jako blesk vychází od východu a jeví se až na západ, tak bude příchod Syna člověka. ', 'Mt 24:28': 'Kdekoli totiž bude mrtvola, tam se shromáždí supi.', 'Mt 24:29': 'Hned po tísni oněch dnů se zatmí slunce, měsíc nebude vydávati své záře, hvězdy budou padati s nebe, mocnosti nebeské se zachvějí.', 'Mt 24:30': 'Tehdy se zjeví znamení Syna člověka na nebi, tehdy budou naříkati všecky kmeny země a spatří Syna člověka přicházeti na nebeských oblacích s velkou mocí a slávou.', 'Mt 24:31': 'I vyšle své anděly s hlučným troubením, aby shromáždili jeho vyvolené ze čtyř končin větrů, od jednoho konce nebes k druhému.', 'Mt 24:32': 'Od fíkovníku se naučte podobenství: Když jeho větev už šťavnatí a vyráží listy, poznáváte, že je blízko léto.', 'Mt 24:33': 'Tak i vy, až toto všecko uzříte, poznejte, že je blízko, přede dveřmi.', 'Mt 24:34': 'Vpravdě vám pravím, že nepomine toto pokolení, než se toto všecko stane.', 'Mt 24:35': 'Nebe a země pominou, ale má slova jistě nepominou.', 'Mt 24:36': 'O onom dni nebo hodině pak neví nikdo, ani nebeští andělé, ani Syn, jenom sám Otec.', 'Mt 24:37': 'Neboť jako dni Noemovy, tak bude příchod Syna člověka; ', 'Mt 24:38': 'jako totiž ve dnech před potopou lidé jedli a pili, ženili se a vdávali, až do dne, kdy Noe vešel do korábu,', 'Mt 24:39': 'a jako nic nevěděli, až přišla potopa a všecky zahubila, tak bude i příchod Syna člověka.', 'Mt 24:40': 'Tehdy budou dva lidé na poli, jeden z nich je přijat, druhý ponechán;', 'Mt 24:41': 'dvě ženy budou mlíti mlýnským kamenem, jedna je přijata, druhá ponechána.', 'Mt 24:42': 'Bděte tedy, protože nevíte, kterého dne váš Pán přijde.', 'Mt 24:43': 'To přece chápete: Kdyby hospodář věděl, v kterou noční dobu přijde zloděj, bděl by a nenechal by si prokopati dům.', 'Mt 24:44': 'Proto i vy buďte připraveni, neboť Syn člověka přijde v hodinu, v kterou se toho nenadějete.', 'Mt 24:45': 'Kdo tedy je věrný a rozumný služebník, jejž pán ustanovil nad svou čeledí, aby jim dával pokrm v pravý čas? -', 'Mt 24:46': 'Blažený onen služebník, kterého pán při svém příchodu najde, že tak činí! ', 'Mt 24:47': 'Vpravdě vám pravím, že jej ustanoví nad celým svým majetkem. ', 'Mt 24:48': 'Jestliže by si však onen špatný služebník u sebe řekl: »Můj pán dlouho nejde«,', 'Mt 24:49': 'a začal by bíti své spoluslužebníky, jedl a pil by s opilci,', 'Mt 24:50': 'přijde pán onoho služebníka v den, v který to nečeká, v hodinu, o které neví,', 'Mt 24:51': 'a rozsekne ho a určí mu stejný úděl jako pokrytcům; tam bude pláč a skřípání zubů.', 'Mt 25:1': 'Tu bude království nebeské podobno děsiti pannám, které vzaly své lampy a vyšly naproti ženichovi.', 'Mt 25:2': 'Pět z nich bylo pošetilých a pět rozumných.', 'Mt 25:3': 'Pošetilé totiž vzaly sice lampy, ale nevzaly s sebou oleje, ', 'Mt 25:4': 'rozumné však vzaly se svými lampami olej do nádobek.', 'Mt 25:5': 'Když pak ženich dlouho nešel, zdřímly všecky a usnuly. ', 'Mt 25:6': 'O půlnoci povstal křik: »Hle, ženich! Vyjděte mu vstříc!« ', 'Mt 25:7': 'Tu se všecky ony panny vzbudily a přichystaly své lampy. ', 'Mt 25:8': 'Pošetilé pak řekly rozumným: »Dejte nám kapku svého oleje, neboť; naše lampy hasnou.«', 'Mt 25:9': 'Ale rozumné odpověděly: »Nestačilo by ani pro nás, ani pro vás. Jděte raději ke kupcům a kupte si!« ', 'Mt 25:10': 'Když pak odcházely kupovat, přišel ženich, a ty pohotové vešly s ním do svatebního domu, a dveře byly zavřeny.', 'Mt 25:11': 'Později pak přicházejí i ostatní panny a říkají: »Pane, pane, otevři nám!« ', 'Mt 25:12': 'Ale on jim odpověděl: »Vpravdě vám pravím: Neznám vás!« -', 'Mt 25:13': 'Bděte tedy, neboť neznáte dne ani hodiny.', 'Mt 25:14': 'Jeden člověk, než odcestoval, svolal své služebníky a odevzdal jim svůj majetek;', 'Mt 25:15': 'jednomu dal pět talentů, druhému dva, třetímu jeden, každému podle jeho schopností, a odešel. - ', 'Mt 25:16': 'Ten, který dostal pět talentů, hned šel, těžil jimi a získal jiných pět.', 'Mt 25:17': 'Podobně ten, který dostal dva, získal jiné dva.', 'Mt 25:18': 'Ten však, který dostal jeden, odešel, vykopal zem a ukryl peníze svého pána. -', 'Mt 25:19': 'Za drahný čas přijde pán oněch služebníků a účtuje s nimi.', 'Mt 25:20': 'I přišel ten, který dostal pět talentů; přinesl pět jiných a řekl: »Pane, pět talentů jsi mi dal, hle, jiných pět jsem získal.« ', 'Mt 25:21': 'Odpověděl mu jeho pán: »Dobře, dobrý a věrný služebníče! Nad málem jsi byl věrný, ustanovím tě nad mnohem. Vejdi v radost svého pána!« - ', 'Mt 25:22': 'Přišel i ten, který dostal dva talenty, a řekl: »Pane, dva talenty jsi mi dal; hle, dva jiné jsem získal.« -', 'Mt 25:23': 'Odpověděl mu jeho pán: »Dobře, dobrý a věrný služebníče. Nad málem jsi byl věrný, ustanovím tě nad mnohem. Vejdi v radost svého pána.«', 'Mt 25:24': 'Přišel pak i ten, který dostal jeden talent, a řekl: »Pane, znám tě, že jsi tvrdý člověk, který žne, kde nerozsíval, a sbírá, kde nerozsypal.', 'Mt 25:25': 'Bál jsem se, a proto jsem šel a ukryl svůj talent v zemi. Hle, zde máš svůj majetek.«', 'Mt 25:26': 'Pán mu odpověděl: »Špatný a lenivý služebníče! Věděl jsi, že žnu, kde jsem nerozsíval, a sbírám, kde jsem nerozsypal.', 'Mt 25:27': 'Měl jsi tedy mé peníze dáti bankéřům, a když bych přišel, byl bych vzal svůj majetek s úrokem. - ', 'Mt 25:28': 'Vezměte mu ten talent a dejte tomu, který má deset talentů!', 'Mt 25:29': 'Neboť každému, kdo má, bude dáno, a tomu, kdo nemá, bude vzato i to, co má. ', 'Mt 25:30': 'A toho nepotřebného služebníka vyvržte do nejzazší temnoty, tam bude pláč a skřípání zubů.«', 'Mt 25:31': 'Když přijde Syn člověka v své slávě a všichni andělé s ním, tu se posadí na trůn své slávy. ', 'Mt 25:32': 'Budou před něj shromážděny všecky národy. I oddělí lidi jedny od druhých, jako pastýř odděluje ovce od kozlů:', 'Mt 25:33': 'ovce postaví po své pravici, kozly po levici.', 'Mt 25:34': 'Tu řekne král těm po pravici: »Pojďte vy, kterým můj Otec požehnal; přijměte jako dědičný úděl království připravené pro vás od založení světa.', 'Mt 25:35': 'Neboť, když jsem měl hlad, dali jste mi jísti; měl jsem žízeň, a dali jste mi píti; byl jsem cizincem, a pozvali jste mě;', 'Mt 25:36': 'byl jsem nahý, a oblékli jste mě; byl jsem nemocen, a ošetřili jste mě; byl jsem ve vězení, a navštívili jste mě.«', 'Mt 25:37': 'Tu spravedliví jemu odpovědí: »Pane, kdy jsme tě uviděli hladového a nasytili jsme tě, nebo žíznivého a dali jsme ti píti?', 'Mt 25:38': 'Kdy jsme tě uviděli jako cizince a pozvali jsme tě, nebo nahého a oblékli jsme tě?', 'Mt 25:39': 'Kdy jsme tě uviděli nemocného nebo ve vězení a navštívili jsme tě?«', 'Mt 25:40': 'Král jim odpoví: »Vpravdě vám pravím: Pokud jste to učinili jednomu z těchto mých nejnepatrnějších bratří, mně jste to učinili.« -', 'Mt 25:41': 'Potom řekne těm po levici: »Jděte ode mne, vy prokletí, do věčného ohně, který je připraven ďáblu a jeho andělům. ', 'Mt 25:42': 'Neboť jsem měl hlad, a nedali jste mi jísti; měl jsem žízeň, a nedali jste mi píti;', 'Mt 25:43': 'byl jsem cizincem, a nepozvali jste mne; byl jsem nahý, a neoblékli jste mne; byl jsem nemocen a ve vězení, a neošetřili jste mne.« -', 'Mt 25:44': 'Tu mu i oni odpovědí: »Pane, kdy jsme tě uviděli hladového nebo žíznivého, nebo jako cizince, nebo nahého, nebo nemocného, nebo ve vězení, a neposloužili jsme ti?« -', 'Mt 25:45': 'On jim odpoví: »Vpravdě vám pravím: Pokud jste to neučinili jednomu z těchto nejnepatrnějších, ani mně jste to neučinili.« -', 'Mt 25:46': 'I odejdou tito do věčného trestu, ale spravedliví do věčného života.“', 'Mt 26:1': 'Když Ježíš skončil všecky tyto řeči, řekl svým učedníkům:', 'Mt 26:2': '„Víte, že za dva dni jsou svátky Pascha, a Syn člověka bude vydán, aby byl ukřižován.“ ', 'Mt 26:3': 'Tehdy se shromáždili velekněží a starší lidu do dvora velekněze jménem Kaifáše', 'Mt 26:4': 'a uradili se, že se Ježíše zmocní lstí a že jej zabijí.', 'Mt 26:5': 'Ale řekli: „Ne o svátcích, aby v lidu nenastala vzpoura!“', 'Mt 26:6': 'Když Ježíš byl v Betanii v domě Šimona malomocného,', 'Mt 26:7': 'přistoupila k němu žena s alabastrovou nádobkou drahocenné masti, a jak ležel u stolu, vylila mu ji na hlavu.', 'Mt 26:8': 'Jakmile to uviděli učedníci, rozmrzeli se a řekli si: „K čemu ta ztráta?', 'Mt 26:9': 'Vždyť to mohlo býti draho prodáno a dáno chudým!“', 'Mt 26:10': 'Ježíš to poznal a řekl jim: „Proč činíte nesnáze té ženě? Krásný čin na mně vykonala.', 'Mt 26:11': 'Vždyť chudé máte s sebou vždycky, ale mne nemáte vždycky.', 'Mt 26:12': 'Když vylila tuto mast na mé tělo, učinila to k mému pohřbu.', 'Mt 26:13': 'Vpravdě vám pravím: Všude, kde bude toto evangelium kázáno v celém světě, bude se mluvit na její památku i o tom, co učinila.“', 'Mt 26:14': 'Potom se jeden ze dvanácti, řečený Jidáš Iškariotský, odebral k velekněžím', 'Mt 26:15': 'a otázal se jich: „Co mi dáte, když vám jej vydám?“ Oni mu pak vyplatili třicet stříbrných peněz. ', 'Mt 26:16': 'Od té chvíle hledal vhodnou příležitost, aby jim jej vydal.', 'Mt 26:17': 'V první den nekvašených chlebů přistoupili učedníci k Ježíšovi a otázali se ho: „Kde chceš, abychom ti uchystali večeři s beránkem?“', 'Mt 26:18': 'Odpověděl: „Jděte do města k tomu a tomu člověku a řekněte mu, že Mistr praví: »Můj čas je blízko, u tebe budu slaviti beránka se svými učedníky.«“', 'Mt 26:19': 'Učedníci učinili, jak jim Ježíš nařídil, a uchystali beránka.', 'Mt 26:20': 'Večer se posadil za stůl se dvanácti učedníky.', 'Mt 26:21': 'Když jedli, řekl: „Vpravdě vám pravím, že jeden z vás mě zradí.“', 'Mt 26:22': 'Velmi se zarmoutili a počali mu říkati jeden po druhém: „Jsem to snad já, Pane?“', 'Mt 26:23': 'Odpověděl: „Kdo omočil se mnou ruku v míse, zradí mě.', 'Mt 26:24': 'Syn člověka odchází, jak jest o něm psáno, ale běda tomu člověku, skrze kterého je Syn člověka zrazován. Lépe by bylo tomu člověku, kdyby se nebyl narodil.“-', 'Mt 26:25': 'Také Jidáš, jenž jej zrazoval, řekl: „Jsem to snad já, rabbi?“ Odpověděl mu: „Jak jsi pravil.“', 'Mt 26:26': 'Když byli u jídla, vzal Ježíš chléb, požehnal, rozlomil, dal učedníkům a řekl: „Vezměte, jezte! To jest mé tělo.“', 'Mt 26:27': 'Vzal kalich, poděkoval, dal jim a řekl: „Pijte z něho všichni!', 'Mt 26:28': 'Neboť to jest má krev smlouvy, vylévaná za mnohé na odpuštění hříchů. ', 'Mt 26:29': 'Pravím vám, že ode dneška jistě nebudu píti z tohoto plodu révy až do onoho dne, kdy jej budu píti s vámi nový v království svého Otce.“', 'Mt 26:30': 'Potom zazpívali chvalozpěv a vyšli na horu Oliv.', 'Mt 26:31': 'Tu jim dí Ježíš: „Vy všichni se ode mne odvrátíte této noci; neboť je psáno: »Budu bíti pastýře, a rozprchnou se ovce stáda.« ', 'Mt 26:32': 'Ale až budu vzkříšen, předejdu vás do Galileje.“', 'Mt 26:33': 'Petr mu odpověděl: „Jestliže se všichni od tebe odvrátí, já se nikdy neodvrátím.“', 'Mt 26:34': 'Ježíš mu řekl: „Vpravdě ti pravím, že této noci, než kohout zakokrhá, třikrát mě zapřeš.“', 'Mt 26:35': 'Petr odpoví: „I kdybych měl s tebou umříti, jistě tě nezapřu.“ Tak řekli i všichni učedníci.', 'Mt 26:36': 'Potom Ježíš s nimi jde na pole řečené Getsemane a řekne učedníkům: „Usedněte zde, až já odejdu tamto a pomodlím se.“', 'Mt 26:37': 'Vzal s sebou Petra a oba syny Zebedeovy a počal truchliti a cítiti bázeň. ', 'Mt 26:38': 'Tu jim řekl: „Má duše je přesmutná až k smrti. Zůstaňte zde a bděte se mnou!“', 'Mt 26:39': 'Trochu poodešel, padl na tvář a modlil se: „Můj Otče, je-li možno, nechť mě mine tento kalich. Ale ne jak já chci, nýbrž jak ty chceš!“', 'Mt 26:40': 'I jde za učedníky, nalezne je spící a řekne Petrovi: „Tak jste nedovedli probdíti se mnou ani hodinku?', 'Mt 26:41': 'Bděte a modlete se, abyste nevešli v pokušení; neboť duch je ochoten, ale tělo slabé.“', 'Mt 26:42': 'Zase po druhé odešel a pomodlil se: „Můj Otče, nemůže-li mě tento kalich minouti, musím-li jej vypíti, staň se tvá vůle!“', 'Mt 26:43': 'Zase šel a nalezl je spící, neboť se jim zavíraly oči.', 'Mt 26:44': 'I nechal je, zas odešel a pomodlil se po třetí týmiž slovy.', 'Mt 26:45': 'Potom přijde k učedníkům a řekne jim: „Spěte tedy dál a odpočívejte! Hle, přiblížila se hodina: Syn člověka je vydáván do rukou hříšníkům.', 'Mt 26:46': 'Vstaňte, pojďme! Hle, můj zrádce je blízko!“', 'Mt 26:47': 'Když ještě mluvil, hle, Jidáš, jeden ze dvanácti, přišel a s ním četný zástup s meči a s klacky, poslaný od velekněží a starších lidu.', 'Mt 26:48': 'Zrádce jim dal znamení: „Koho políbím, ten je to; zmocněte se ho!“', 'Mt 26:49': 'Hned přistoupil k Ježíšovi a řekl: „Buď zdráv, rabbi!“ a políbil jej.', 'Mt 26:50': 'Ježíš mu řekl: „Příteli, učiň to, k čemu jsi zde!“ I přistoupili, vztáhli na Ježíše ruce a zmocnili se ho.', 'Mt 26:51': 'Hle, jeden z družiny Ježíšovy se rozpřáhl rukou, vytasil svůj meč, sekl po veleknězovu služebníkovi a uťal mu ucho.', 'Mt 26:52': 'Tu mu Ježíš řekl: „Zastrč zase svůj meč na místo! Neboť všichni, kteří se chápou meče, mečem zahynou. ', 'Mt 26:53': 'Či myslíš, že nemohu prositi svého Otce, aby mi poslal hned více než dvanáct pluků andělů? ', 'Mt 26:54': 'Ale jak by se pak splnila Písma, že se tak musí státi?“', 'Mt 26:55': 'V tu hodinu řekl Ježíš zástupům: „Jako na lupiče jste vyšli s meči a s klacky, abyste mě zajali. Denně jsem sedal v chrámě a učil, ale nezmocnili jste se mne.', 'Mt 26:56': 'Toto vše se však stalo, aby se splnila písma prorocká.“ Tu jej všichni učedníci opustili a utekli.', 'Mt 26:57': 'Ti pak, kteří se zmocnili Ježíše, odvedli jej k veleknězi Kaifášovi, kde se shromáždili zákoníci a starší.', 'Mt 26:58': 'Petr šel za ním zdaleka až do dvora veleknězova, vešel dovnitř a sedl si s biřici, aby uviděl konec.', 'Mt 26:59': 'Velekněží a celé synedrium hledali lživé svědectví proti Ježíšovi, aby jej mohli usmrtiti.', 'Mt 26:60': 'Ale nenalezli, ačkoli předstupovalo mnoho lživých svědků. Na konec předstoupili dva', 'Mt 26:61': 'a řekli: „Tento člověk pravil: »Mohu zbořiti Boží chrám a zbudovati jej ve třech dnech.«“', 'Mt 26:62': 'Velekněz povstal a řekl mu: „Nic neodpovídáš? Co znamená to, co tito proti tobě svědčí?“', 'Mt 26:63': 'Ježíš však mlčel. Velekněz mu řekl: „Zapřísahám tě při živém Bohu: řekni mi, zdali jsi Kristus, Syn Boží!“', 'Mt 26:64': 'Ježíš odpovídá: „Jak jsi pravil! Ale pravím vám: Brzy uvidíte Syna člověka seděti po pravici Moci a přicházeti na nebeských oblacích.“', 'Mt 26:65': 'Tu velekněz roztrhl svůj šat a řekl: „Rouhal se! Nač ještě potřebujeme svědků? Hle, nyní jste slyšeli rouhání! ', 'Mt 26:66': 'Co myslíte?“ Odpověděli: „Propadl trestu smrti!“', 'Mt 26:67': 'Potom mu naplivali do tváře a zpoličkovali jej; někteří jej bili', 'Mt 26:68': 'a říkali: „Prorokuj nám, Kriste! Uhodni, kdo tě to uhodil!“', 'Mt 26:69': 'Petr seděl venku na dvoře. Přistoupila k němu nějaká služka a řekla: „Ty jsi také byl s Galilejským Ježíšem!“', 'Mt 26:70': 'On však to zapřel přede všemi a řekl: „Nevím, co tím míníš!“', 'Mt 26:71': 'Když vyšel do brány, uviděla jej jiná a řekla těm, kteří tam byli: „Tenhle byl s Ježíšem Nazaretským!“', 'Mt 26:72': 'Zase zapřel s přísahou: „Neznám toho člověka!“', 'Mt 26:73': 'Za chvilku přistoupili lidé, kteří tam stáli, a řekli Petrovi: „Opravdu jsi z nich i ty; vždyť i tvá řeč tě prozrazuje!“', 'Mt 26:74': 'Tu se Petr počal zaříkati a přisahati: „Neznám toho člověka!“ Vtom zakokrhal kohout, ', 'Mt 26:75': 'a Petr si vzpomněl na Ježíšovo slovo: „Než kohout zakokrhá, třikrát mě zapřeš.“ I vyšel a hořce zaplakal.', 'Mt 27:1': 'Ráno se uradili všichni velekněží a starší lidu proti Ježíšovi, že jej usmrtí.', 'Mt 27:2': 'Spoutali jej, odvedli a vydali vladaři Pilátovi. ', 'Mt 27:3': 'Jakmile Jidáš, jeho zrádce, uviděl, že byl odsouzen, litoval toho, vrátil třicet stříbrných velekněžím a starším', 'Mt 27:4': 'a řekl: „Dopustil jsem se hříchu, když jsem zradil nevinnou krev.“ Odpověděli mu: „Co je nám do toho? Poraď si s tím sám.“', 'Mt 27:5': 'I hodil stříbrné peníze do chrámu a vzdálil se; pak odešel a oběsil se.', 'Mt 27:6': 'Velekněží vzali peníze a řekli: „Není možno vložili je do pokladnice, poněvadž je to mzda za krev.“', 'Mt 27:7': 'Uradili se, vzali peníze a koupili za ně pole hrnčířovo k pohřbívání cizinců.', 'Mt 27:8': 'Proto se toto pole až podnes jmenuje Krvavé pole.', 'Mt 27:9': 'Tu se splnilo slovo proroka Jeremiáše: „I vzali třicet stříbrných, cenu oceněného, kterého oceněním vyloučili ze synů izraelských, ', 'Mt 27:10': 'a dali je na pole hrnčířovo, jak mi Pán nařídil.“ ', 'Mt 27:11': 'Ježíš byl postaven před vladaře. Vladař se ho zeptal: „Jsi ty židovský král?“ Ježíš řekl: „Jak pravíš.“', 'Mt 27:12': 'Na to však, co velekněží a starší proti němu žalovali, neodpověděl nic.', 'Mt 27:13': 'Tu mu řekl Pilát: „Neslyšíš, co všecko proti tobě svědčí?“', 'Mt 27:14': 'Ale on mu neodpověděl ani jediného slova, až se vladař velmi divil.', 'Mt 27:15': 'O svátcích bývalo zvykem, že vladař propouštěl zástupu jednoho vězně, kterého chtěli.', 'Mt 27:16': 'Tehdy měli význačného vězně jménem Barabáš.', 'Mt 27:17': 'Když se shromáždili, řekl jim Pilát: „Koho chcete, abych vám propustil? Barabáše či Ježíše, řečeného Kristus?“', 'Mt 27:18': 'Věděl totiž, že jej vydali ze záští.', 'Mt 27:19': 'Když seděl na soudné stolici, poslala k němu jeho žena a vzkázala: „Ty nic nedělej s oním spravedlivým člověkem! Neboť jsem pro něj dnes ve snu mnoho vytrpěla.“', 'Mt 27:20': 'Velekněží a starší však přemluvili zástupy, aby požádaly o Barabáše, ale Ježíše daly zahubiti.', 'Mt 27:21': 'Vladař však k nim pravil: „Kterého z těchto dvou chcete, abych vám propustil?“ Odpověděli: „Barabáše!“', 'Mt 27:22': 'Pilát se jich táže: „Co tedy mám učiniti s Ježíšem, řečeným Kristus?“ Řeknou všichni: „Budiž ukřižován!“', 'Mt 27:23': 'Odpověděl: „Co zlého učinil?“ Oni však tím hlasitěji křičeli: „Budiž ukřižován!“', 'Mt 27:24': 'Když Pilát uviděl, že tím nic neprospěje, nýbrž že bouře ještě roste, vzal vodu, umyl si ruce před zástupem a řekl: „Jsem nevinen touto krví. Poraďte si s tím sami!“', 'Mt 27:25': 'Všechen lid odpověděl: „Jeho krev na nás a na naše děti!“', 'Mt 27:26': 'Tu jim propustil Barabáše, ale Ježíše zbičoval a vydal, aby byl ukřižován.', 'Mt 27:27': 'Potom vladařovi vojáci vzali Ježíše do pretoria a shromáždili na něj celou četu. ', 'Mt 27:28': 'Svlékli jej a hodili na něj rudý plášť,', 'Mt 27:29': 'upletli věnec z trní, vložili mu jej na hlavu, dali mu do pravé ruky třtinu, klekali před ním a vysmívali se mu: „Buď zdráv, židovský králi!“', 'Mt 27:30': 'Poplivali jej, vzali třtinu a bili jej po hlavě.', 'Mt 27:31': 'Když se mu dost naposmívali, svlékli mu plášť, oblékli zase jeho šaty a odvedli jej, aby jej ukřižovali.', 'Mt 27:32': 'Když vycházeli, potkali člověka z Cyrény jménem Šimona. Toho přinutili, aby mu nesl kříž.', 'Mt 27:33': 'Když došli na místo jmenované Golgota, to jest tak zvané místo lebky,', 'Mt 27:34': 'dali mu píti víno smíšené se žlučí. Jen okusil, ale nechtěl píti. ', 'Mt 27:35': 'Jakmile jej ukřižovali, rozdělili si losem jeho šaty,', 'Mt 27:36': 'usedli a hlídali jej tam.', 'Mt 27:37': 'Nad hlavu mu připevnili nápis jeho viny: „Toto jest Ježíš, židovský král.“', 'Mt 27:38': 'Potom s ním byli ukřižováni dva lupiči, jeden po pravici a druhý po levici.', 'Mt 27:39': 'Přecházející lidé se mu rouhavě vysmívali, potřásali hlavami', 'Mt 27:40': 'a říkali: „Chtěl jsi zbořiti chrám a vystavěti jej ve třech dnech. Zachraň se, jsi-li Syn Boží, a sestup s kříže!“', 'Mt 27:41': 'Stejně velekněží se zákoníky a staršími posměšně říkali:', 'Mt 27:42': '„Jiné zachránil, sám sebe nemůže zachránit. Je prý to izraelský král! Ať nyní sestoupí s kříže, a my v něj uvěříme!', 'Mt 27:43': 'Spoléhal na Boha, ať jej nyní vysvobodí, chce-li. Vždyť řekl: »Jsem Syn Boží!«“', 'Mt 27:44': 'Rovněž i lupiči, kteří byli spolu s ním ukřižováni, jej uráželi.', 'Mt 27:45': 'Od dvanácté hodiny nastala tma po celé zemi až do třetí.', 'Mt 27:46': 'Kolem tří hodin vzkřikl Ježíš hlasitě: „Eli, Eli, lema sabachthani?“, to jest „Můj Bože, můj Bože, proč jsi mě opustil?“', 'Mt 27:47': 'Jakmile to uslyšeli někteří z těch, kteří tam stáli, říkali: „Volá Eliáše!“', 'Mt 27:48': 'Hned jeden z nich odběhl, vzal houbu, namočil ji do octového vína, nastrčil ji na třtinu a chtěl mu dát píti.', 'Mt 27:49': 'Ostatní však řekli: „Počkej, ať uvidíme, zdali Eliáš přijde jej zachránit.“ ', 'Mt 27:50': 'Ježíš zase hlasitě vykřikl a vypustil duši.', 'Mt 27:51': 'Hle, chrámová opona se roztrhla odshora až dolů na dví, země se zatřásla, skály se roztrhly,', 'Mt 27:52': 'hroby se otevřely a mnoho mrtvol zesnulých svatých bylo vzkříšeno;', 'Mt 27:53': 'vyšli z hrobů, po jeho vzkříšení vešli do svatého města a zjevili se mnohým lidem.', 'Mt 27:54': 'Když četař a jeho družina, jež hlídala Ježíše, spatřili zemětřesení - a všecko, co se dálo, velmi se ulekli a říkali: „To byl opravdu Syn Boží!“', 'Mt 27:55': 'Bylo tam také mnoho žen a dívaly se zdaleka. To byly ty, které následovaly Ježíše z Galileje a posluhovaly mu.', 'Mt 27:56': 'Mezi nimi byla Maria z Magdaly, Maria, matka Jakubova a Jozefova, a matka synů Zebedeových.', 'Mt 27:57': 'Večer přišel bohatý muž z Arimatie, jménem Jozef, který se také stal Ježíšovým učedníkem.', 'Mt 27:58': 'Ten šel k Pilátovi a vyžádal si Ježíšovo tělo. Pilát poručil, aby mu bylo vydáno.', 'Mt 27:59': 'Jozef vzal tělo, zavinul je do čistého prostěradla,', 'Mt 27:60': 'položil je do svého nového hrobu, jejž si vytesal do skály, přivalil veliký kámen ke dveřím hrobu a odešel.', 'Mt 27:61': 'Maria z Magdaly a druhá Maria seděly naproti hrobu.', 'Mt 27:62': 'Druhého dne (to jest den po přípravě) shromáždili se velekněží a farizeové u Piláta', 'Mt 27:63': 'a řekli: „Pane, vzpomněli jsme si, že ten podvodník za živa řekl: »Po třech dnech vstanu z mrtvých.«', 'Mt 27:64': 'Poruč tedy, aby hrob byl zajištěn až do třetího dne, aby snad jeho učedníci nepřišli a neukradli ho a aby pak neřekli lidu: »Byl vzkříšen z mrtvých«, a poslední podvod by byl ještě horší než první.“', 'Mt 27:65': 'Pilát jim odpověděl: „Vezměte si stráž, jděte a zajistěte hrob, jak umíte.“', 'Mt 27:66': 'Oni odešli, zajistili hrob a kromě stráže ještě zapečetili kámen.', 'Mt 28:1': 'Na konec soboty, když již svítalo na první den téhodne, přišla Maria z Magdaly a ta druhá Maria podívat se na hrob.', 'Mt 28:2': 'Hle, nastalo veliké zemětřesení; neboť anděl Páně sestoupil z nebe, přistoupil, odvalil kámen a posadil se na něj. ', 'Mt 28:3': 'Jeho zjev byl jako blesk, jeho roucho bylo bílé jako sníh. ', 'Mt 28:4': 'Strachem z něho se hlídky zachvěly a padly jako mrtví. ', 'Mt 28:5': 'Anděl oslovil ženy: „Vy se nebojte! Vždyť vím, že hledáte ukřižovaného Ježíše.', 'Mt 28:6': 'Zde není. Byl vzkříšen, jak řekl; pojďte, podívejte se na místo, kde ležel.', 'Mt 28:7': 'A jděte rychle povědět jeho učedníkům, že byl vzkříšen z mrtvých, a hle, jde před vámi do Galileje, tam jej uvidíte. Hle, to jsem vám měl pověděti.“', 'Mt 28:8': 'Odešly rychle od hrobu a se strachem i s velikou radostí běžely povědět to jeho učedníkům. ', 'Mt 28:9': 'A hle, Ježíš jim šel naproti a řekl jim: „Buďte zdrávy!“ Přistoupily k němu, chopily se jeho nohou a poklonily se mu.', 'Mt 28:10': 'Tu jim Ježíš řekl: „Nebojte se! Jděte povědět mým bratřím, aby odešli do Galileje; tam mě uvidí.“', 'Mt 28:11': 'Když odcházely, hle, někteří ze stráže přišli do města a oznámili velekněžím všecko, co se stalo.', 'Mt 28:12': 'I shromáždili se se staršími, uradili se, vzali hodně peněz, dali je vojákům', 'Mt 28:13': 'a řekli: „Říkejte, že jeho učedníci v noci přišli, a zatím co jsme my spali, ukradli jej.', 'Mt 28:14': 'Bude-li to vyšetřováno u vladaře, my jej uchlácholíme a přičiníme se, abyste byli bez starosti.“', 'Mt 28:15': 'Oni vzali peníze a učinili, jak byli poučeni. Tato zpráva se roznesla mezi židy až do dneška.', 'Mt 28:16': 'Jedenáct učedníků se odebralo do Galileje na horu, kam jim Ježíš rozkázal;', 'Mt 28:17': 'uviděli jej a poklonili se mu; někteří však pochybovali. ', 'Mt 28:18': 'Ježíš k nim přistoupil a promluvil: „Byla mi dána veškerá moc na nebi i na zemi.', 'Mt 28:19': 'Jděte tedy, získávejte všecky národy za učedníky, křtěte je ve jméno Otce i Syna i Ducha svatého,', 'Mt 28:20': 'učte je, aby zachovávali všecko, co jsem vám nařídil. Hle, já jsem s vámi po všecky dni až do skonání tohoto věku.“'}