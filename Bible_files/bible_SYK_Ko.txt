{'Ko 1:1': 'Pavel, apoštol Ježíše Krista skrze vůli Boží, a bratr Timoteus', 'Ko 1:2': 'svatým a věřícím bratrům v Kristu Ježíši, kteří jsou v Kolossách:', 'Ko 1:3': 'Milost vám a pokoj od Boha, Otce našeho, a od Pána Ježíše Krista. Děkujeme Bohu a Otci Pána našeho Ježíše Krista za vás vždycky při svých modlitbách,', 'Ko 1:4': 'neboť jsme uslyšeli o vaší víře v Kristu Ježíši a o lásce, kterou máte ke všem věřícím', 'Ko 1:5': 'pro naději uloženou vám v nebesích: o té jste uslyšeli dříve skrze slovo pravdy (totiž) evangelia,', 'Ko 1:6': 'které (přišedši) k vám jest u vás, podobně jako jest po celém světě, přinášejíc užitek a rostouc jako i u vás ode dne, kdy jste uslyšeli a poznali milost Boží v pravdě,', 'Ko 1:7': 'jak jste se naučili od Epafry, milého spoluslužebníka našeho, jenž jest věrným služebníkem Kristovým pro vás.', 'Ko 1:8': 'On také nás zpravil o vaší lásce v duchu.', 'Ko 1:9': 'Proto také my nepřestáváme ode dne, kdy jsme to uslyšeli, modliti se a prositi za vás, abyste byli naplněni dokonalým poznáním vůle jeho s veškerou moudrostí a rozumností duchovní,', 'Ko 1:10': '(a to k tomu konci), byste žili důstojně Boha, tak abyste se mu ve všem líbili, ve všelikém díle dobrém užitek přinášejíce a prospívajíce skrze poznání Boha,', 'Ko 1:11': 'veškerou silou posilňováni jsouce podle moci velebnosti jeho k veškeré vytrvalosti a trpělivosti, s radostí', 'Ko 1:12': 'děkujíce Otci, který nás učinil hodny, abychom měli účast v podíle věřících ve světle,', 'Ko 1:13': 'kterýž nás vytrhl z moci temnosti a přeložil do království milovaného Syna svého.', 'Ko 1:14': 'V něm máme vykoupení (skrze krev jeho), odpuštění hříchů;', 'Ko 1:15': 'on jest obrazem Boha neviditelného, prvorozencem nade všecko tvorstvo,', 'Ko 1:16': 'neboť v něm bylo stvořeno všecko na nebi i na zemi, viditelné i neviditelné; buďže jsou to trůnové neb panstva neb knížectva neb mocnosti, všecko jest stvořeno skrze něho a pro něho.', 'Ko 1:17': 'A on jest přede vším, a všecko v něm stojí.', 'Ko 1:18': 'A on jest hlavou těla církve, (neboť) on jest počátek, prvorozenec z mrtvých (vstalých), aby ve všem on měl přednost;', 'Ko 1:19': 'neboť se zalíbilo, aby v něm přebývala všecka plnost,', 'Ko 1:20': 'a aby skrze něj smířil všecko s sebou, uveda v pokoj skrze krev kříže jeho i co jest na zemi i co jest v nebi.', 'Ko 1:21': 'Také vás, kteří jste mu někdy byli odcizeni a nepřáteli (svým) smýšlením ve skutcích zlých,', 'Ko 1:22': 'nyní smířil (s sebou) v jeho těle masitém skrze smrt, aby vás představil svatými a neposkvrněnými a bezúhonnými před sebou,', 'Ko 1:23': 'ač-li zůstáváte ve víře založeni a pevni a nepohnutelni od naděje evangelia, které jste uslyšeli, které bylo hlásáno ve všem tvorstvu pod nebem, kterého já Pavel stal jsem se služebníkem.', 'Ko 1:24': 'Nyní se raduji z utrpení pro vás, neboť vyplňuji na svém těle to, co zůstává z útrap Kristových pro jeho tělo, kterým jest církev.', 'Ko 1:25': 'Jejím služebníkem já jsem se stal podle správy, kterou mi dal Bůh pro vás, abych naplnil slovo Boží,', 'Ko 1:26': 'tajemství to, které, od věků a pokolení bylo skryto, nyní však zjeveno bylo věřícím jeho;', 'Ko 1:27': 'jim chtěl Bůh uvésti ve známost, jak bohatá jest sláva tohoto tajemství mezi pohany, jímžto jest Kristus mezi vámi, naděje slávy.', 'Ko 1:28': 'Jeho my zvěstujeme napomínajíce každého člověka a učíce každého člověka ve vší moudrosti, abychom představili každého člověka dokonalým v Kristu Ježíši.', 'Ko 1:29': 'K tomu konci také se lopotím, zápase podle jeho působnosti, která ve mně působí mocně.', 'Ko 2:1': 'Neboť chci, abyste věděli, jakou starost mám o vás a o Laodicejské a (vůbec) o všecky, kteří neviděli tváře mé v těle,', 'Ko 2:2': 'aby byli povzbuzeni ve svém srdci, a spojeni jsouce láskou (dospěli) také k veškerému bohatství plného porozumění, k úplnému poznání tajemství Boha Otce a Krista Ježíše,', 'Ko 2:3': 'v němž jsou všecky poklady moudrosti a vědomosti skryty.', 'Ko 2:4': 'Toto pravím, aby nikdo vás nemátl přemlouváním.', 'Ko 2:5': 'Neboť ačkoliv jsem tělem vzdálen, duchem přece jsem s vámi, s radostí patře na váš pořádek a na pevnost vaší víry v Krista.', 'Ko 2:6': 'Jako jste tedy přijali Krista Ježíše, Pána, tak v něm žijte', 'Ko 2:7': '(jako lidé, kteří jsou) v něm vkořeněni a na něm vzděláváni; i buďte pevni ve víře, jak jste v ní byli vyučeni rozhojňujíce s? v něm s děkováním.', 'Ko 2:8': 'Hleďte, ať nikdo vás neukořistí moudrostí světskou, totiž prázdným klamem podle podání lidského, podle prvopočátků světa, a ne podle Krista;', 'Ko 2:9': 'neboť v něm přebývá všecka plnost božství tělesně,', 'Ko 2:10': 'a vy jste v něm naplněni, neboť on jest hlavou všeho knížectva a vší mocnosti;', 'Ko 2:11': 'v něm jste byli také obřezáni obřízkou rukama neudělanou, svlečením pleti těla, obřízkou Kristovou,', 'Ko 2:12': 'a to tím, že jste byli s ním pohřbeni na křtu; v něm jste byli též vzkříšeni skrze víru v působnost Boha, jenž ho vzkřísil z mrtvých.', 'Ko 2:13': 'Také vás, když jste byli mrtvi v hříších a neobřízce těla svého, také vás oživil spolu s ním, odpustiv vám všecky hříchy,', 'Ko 2:14': 'když byl smazal úpis (záležející) v ustanoveních, který proti nám svědčil, který nám byl na odpor; i jej odstranil, přibiv ho na kříž;', 'Ko 2:15': 'a odzbrojiv knížetstva i mocnosti postavil je na odiv zjevně, oslaviv v něm vítěství nad nimi.', 'Ko 2:16': 'Nikdo tedy nesuď vás pro pokrm neb pro nápoj, aneb v příčině svátku neb nového měsíce neb soboty,', 'Ko 2:17': 'neboť to (vše) jest (toliko) stínem věcí budoucích, tělo však jest Kristovo.', 'Ko 2:18': 'Nikdo vás nesváděj svévolně pokorou a ctěním andělů pouštěje se do věcí, kterých neviděl, bez příčiny se nadýmaje smyslem těla svého', 'Ko 2:19': 'a nedrže se hlavy, ze které celé tělo, upravováno a spojováno jsouc klouby a svazy, roste vzrůstem Božím,', 'Ko 2:20': 'jestli tedy jste zemřeli s Kristem prvopočátkům toho světa, proč ještě, jako byste žili ve světě, necháváte si ukládati předpisy:', 'Ko 2:21': '„Nesahej (po tom) ani neokoušej ani se (toho) nedotýkej?“', 'Ko 2:22': 'Věci ty jsou vesměs určeny ke zkáze samým užíváním; (jsou) podle stanov a nauk lidských.', 'Ko 2:23': 'To sice zdá se býti moudrostí jakožto dobrovolná služba (Boží) a pokora a nešetření těla, ne jako něco čestného, avšak jest to k nasycení těla.', 'Ko 3:1': 'Jestliže tedy jste povstali s Kristem, hledejte těch věcí, které jsou svrchu, kde jest Kristus, sedě na pravici Boží;', 'Ko 3:2': 'o to pečujte, co svrchu jest, ne o to, co jest na zemi.', 'Ko 3:3': 'Neboť jste zemřeli, a život váš jest skryt s Kristem v Bohu.', 'Ko 3:4': 'Když se ukáže Kristus, váš život, tehdy i vy se ukážete s ním ve slávě.', 'Ko 3:5': 'Nuže, umrtvěte pozemské údy své, smilství, nečistotu, chlípnost, žádost zlou a lakotu, která jest modloslužbou,', 'Ko 3:6': 'neboť pro ty věci hněv Boží přichází na neposlušníky;', 'Ko 3:7': 'v těch jste chodili také vy někdy, když jste žili v nich.', 'Ko 3:8': 'Nyní však odložte od sebe i vy to všecko, hněv, prchlivost, zlobu, utrhání, potupné řeči z úst svých;', 'Ko 3:9': 'neobelhávejte se vespolek, neboť jste svlékli se sebe člověka starého s jeho skutky', 'Ko 3:10': 'a oblékli jste nového (člověka), jenž se obnovuje ku poznání podle obrazu Stvořitele svého;', 'Ko 3:11': 'tu není Řek a Žid, obřízka a neobřízka, nevzdělanec, Skytha, otrok, svobodník, nýbrž vším a ve všech jest Kristus.', 'Ko 3:12': 'Oblecte se tedy jako vyvolenci Boží, svatí a milí, v srdečnou milosrdnost, dobrotu, pokoru, mírnost, shovívavost,', 'Ko 3:13': 'snášejíce jeden druhého a odpouštějíce si vespolek, má-li kdo žalobu proti jinému; jako i Pán odpustil vám, tak i vy;', 'Ko 3:14': 'ke všemu tomu však mějte lásku, která jest svazem dokonalým.', 'Ko 3:15': 'A pokoj Kristův, ke kterému také jste byli povoláni, (abyste byli) v jednom těle, vládni v srdcích vašich, a buďte vděčni.', 'Ko 3:16': 'Slovo Kristovo přebývej ve vás hojně, tak abyste ve vší moudrosti poučovali a napomínali se vespolek žalmy, chvalozpěvy a písněmi duchovními, v milosti je zpívajíce ve svých srdcích Bohu.', 'Ko 3:17': 'A cokoli činíte slovem neb skutkem, všecko (čiňte) ve jménu Pána Ježíše Krista, děkujíce Bohu Otci skrze něho.', 'Ko 3:18': 'Ženy, buďtež poddány mužům svým, jak sluší v Pánu.', 'Ko 3:19': 'Muži, milujte své manželky a nerozptrčujte se na ně.', 'Ko 3:20': 'Dítky, poslouchejte svých rodičů ve všem, neboť to jest milé Pánu.', 'Ko 3:21': 'Otcové, nepopouzejte k hněvu dítek svých, aby nemalomyslněly.', 'Ko 3:22': 'Služebníci, poslouchejte ve všem pánů tělesných, sloužíce ne na oko, jako ti, kteří se chtějí zalíbiti lidem, nýbrž v prostnosti srdce, bojíce se Boha.', 'Ko 3:23': 'Cokoli činíte, konejte ze srdce jako Pánu a ne lidem,', 'Ko 3:24': 'vědouce, že od Pána obdržíte v odplatu dědictví; Kristu Pánu služte.', 'Ko 3:25': 'Neboť kdo činí křivdu, obdrží to, co ukřivdil, a není strannosti u Boha.', 'Ko 4:1': 'Páni, prokazujte služebníkům co jest spravedlivo a slušno, vědouce, že také vy máte Pána na nebi.', 'Ko 4:2': 'Trvejte na modlitbě, bdíce v ní s děkováním;', 'Ko 4:3': 'modlete se zároveň i za nás, aby Bůh otevřel našemu slovu dveře ku hlásání tajemství Kristova, pro které jsem také uvězněn,', 'Ko 4:4': 'abych je uváděl ve známost tak, jak mluviti mám.', 'Ko 4:5': 'Žijte moudře před těmi, kteří jsou vně, vykupujíce čas.', 'Ko 4:6': 'Řeč vaše budiž vždycky v milosti, okořeněna solí, abyste věděli, kterak máte odpovídati jednomu každému.', 'Ko 4:7': 'Co se týká mého postavení, všecko vám oznámí Tychikus, milovaný bratr a věrný služebník a spoluslužebník Pánu.', 'Ko 4:8': 'Posílám ho k vám právě k tomu konci, aby seznal vaše okolnosti a potěšil srdce vaše;', 'Ko 4:9': '(posílám ho) s Onesimem, milým a věrným bratrem, jenž jest vaším krajanem. Ti vám oznámí všecko, co se tu děje.', 'Ko 4:10': 'Pozdravuje vás Aristarchus, můj spoluvězeň, a Marek, příbuzný Barnabášův - o něm jste dostali nařízení; přijde-li k vám, přijměte ho, -', 'Ko 4:11': 'a Jesus příjmím Justus; tito jsou z obřízky, jsou to (nyní) jediní spolupracovníci moji (z obřízky) pro království Boží, a stali se mi útěchou.', 'Ko 4:12': 'Pozdravuje vás Epafra, váš krajan, služebník to Krista Ježíše, povždy starostlivý o vás na modlitbách, abyste stáli pevně jako dokonalí a úplní ve všem, co jest vůle Boží.', 'Ko 4:13': 'Neboť dosvědčuji mu, že má mnoho námahy pro vás i pro ty, kteří jsou v Laodicei a v Hieropoli.', 'Ko 4:14': 'Pozdravuje vás milý Lukáš, lékař, a Demas.', 'Ko 4:15': 'Pozdravujte bratry, (kteří jsou) v Laodicei, zvláště Nymfu a církev v jeho domě.', 'Ko 4:16': 'A když tento list bude přečtěn u vás, dejte jej přečísti také v církvi laodicejské, a list z Laodicee přečtěte také vy.', 'Ko 4:17': 'A řekněte Archippovi: Dbej služby, kterou jsi obdržel v Pánu, abys ji plnil.', 'Ko 4:18': 'Pozdravení rukou mojí, Pavlovou. Pamatujte na mé okovy. Milost s vámi. Amen.'}