{'1Tm 1:1': 'Pavel, apoštol Ježíše Krista, podle příkazu Boha, spasitele našeho, a Krista Ježíše, naděje naší,', '1Tm 1:2': 'Timoteovi, milému synu svému ve víře: Milost, milosrdenství a pokoj od Boha Otce a Krista Ježíše, Pána našeho.', '1Tm 1:3': 'Jako jda do Macedonie jsem ti přimluvil, abys zůstal v Efesu, bys jistým lidem přikázal neučit jinak', '1Tm 1:4': 'a nezabývat se bájemi a nekonečnými rodokmeny, ježto působí spíše hádky, nežli vzdělání Boží (založené) ve víře (tak přimlouvám ti nyní toto):', '1Tm 1:5': 'Cílem kázání jest láska z čistého srdce a dobrého svědomí a víry nelíčené.', '1Tm 1:6': 'Od těchto věcí někteří pobloudivše obrátili se k prázdným tlachům,', '1Tm 1:7': 'chtíce býti učiteli zákona, ač nerozumějí ani tomu, co praví, ani tomu, co tvrdí.', '1Tm 1:8': 'Víme však, že zákon jest dobrý, užívá-li ho kdo náležitě', '1Tm 1:9': 'to věda, že zákon není dán pro spravedlivého, nýbrž pro nespravedlivé a nepoddajné, pro bezbožníky a hříšníky, pro nešlechetníky a poskvrněnce, otcovrahy a matkovrahy, pro vražedníky,', '1Tm 1:10': 'smilníky, pro ty, kteří smilní se stejným pohlavím, pro lidokupce, lháře, křivopřísežníky a co jiného ještě se příčí zdravému učení,', '1Tm 1:11': '(které jest) podle evangelia o slávě blahoslaveného Boha, kterým já jsem byl pověřen.', '1Tm 1:12': 'Díky vzdávám tomu, jenž mě posilnil, Kristu Ježíši, Pánu našemu, že mě uznal za věrného, ustanoviv mě ke službě,', '1Tm 1:13': 'ač jsem byl dříve rouhačem a pronásledovatelem a násilníkem, ale došel jsem smilování Božího, poněvadž jsem to činil z nevědomosti v nevěře.', '1Tm 1:14': 'A rozhojnila se náramně milost Pána našeho s věrou a láskou, která jest v Kristu Ježíši.', '1Tm 1:15': 'Spolehlivé jest to slovo a hodné všeho přijetí, že (totiž) Kristus Ježíš přišel na ten svět spasit hříšníky, z nichžto první jsem já;', '1Tm 1:16': 'ale proto jsem došel smilování, aby Kristus Ježíš na mně (jako) prvním ukázal veškerou shovívavost svoji pro příklad těch, kteří v něho uvěří, aby dosáhli života věčného.', '1Tm 1:17': 'Králi pak věků, nesmrtelnému, neviditelnému, jedinému Bohu (budiž) čest a sláva na věky věků. Amen.', '1Tm 1:18': 'Toto kázání svěřuji tobě, synu Timotee, podle proroctví, která vedla k tobě, abys bojoval v nich boj dobrý,', '1Tm 1:19': 'maje víru a dobré svědomí, které někteří odvrhše od sebe stroskotali se ve víře;', '1Tm 1:20': 'k nim patří Hymeneus a Alexander, kteréž jsem vydal satanu, aby se naučili nerouhati se.', '1Tm 2:1': 'Napomínám (tě) tedy předem, aby se konaly prosby, modlitby, přímluvy, děkování za všecky lidi,', '1Tm 2:2': 'za krále i za všecky, kteří jsou v důstojenství, abychom vedli život tichý a pokojný ve vší pobožnosti a počestnosti;', '1Tm 2:3': 'neboť to jest dobré a příjemné před Bohem, Spasitelem naším,', '1Tm 2:4': 'jenž chce, aby všichni lidé byli spaseni a přišli ku poznání pravdy.', '1Tm 2:5': 'Jeden zajisté jest Bůh, jeden též prostředník mezi Bohem a lidmi, člověk Kristus Ježíš,', '1Tm 2:6': 'jenž dal sebe sama ve výkupné za všecky, svědectví to časem svým,', '1Tm 2:7': 'ku kterémuž jsem byl ustanoven hlasatelem a apoštolem (mluvím pravdu, nelžu), učitelem pohanů ve víře a pravdě.', '1Tm 2:8': 'Chci tedy, aby muži se modlili na všelikém místě, pozvedajíce ruce čisté bez hněvu a svárlivosti;', '1Tm 2:9': 'taktéž i ženy, zdobíce se oděvem slušným se stydlivostí a cudností, nikoli vrkoči a zlatem, neb perlami neb rouchem drahým,', '1Tm 2:10': 'nýbrž, jak sluší na ženy, které se přiznávají ku pobožnosti, skrze dobré skutky.', '1Tm 2:11': 'Žena uč se v tichosti s veškerou poddaností;', '1Tm 2:12': 'vyučovati však ženě nedopouštím ani panovati nad mužem, nýbrž býti v tichosti.', '1Tm 2:13': 'Neboť Adam byl stvořen první, potom Eva,', '1Tm 2:14': 'a Adam nebyl oklamán, žena však byvši oklamána ocitla se v přestoupení.', '1Tm 2:15': 'Avšak bude spasena rozením dítek, setrvá-li ve víře a lásce a posvěcování se se zdrželivostí.', '1Tm 3:1': 'Spolehlivé jest to slovo: Snaží-li se někdo o biskupství, díla dobrého si žádá.', '1Tm 3:2': 'Biskup tedy má býti bezúhonný, muž jedné manželky, střízlivý, obezřelý, vážný, pohostinný, způsobilý vyučovati,', '1Tm 3:3': 'ne pijan, ne rváč, nýbrž mírný, ne svárlivý, ne lakomý,', '1Tm 3:4': 'nýbrž takový, který dům svůj dobře spravuje, drže dítky v poslušnosti s veškerou počestností;', '1Tm 3:5': 'jestli však někdo nedovede spravovati dům svůj, kterak bude míti péči o církev Boží? -', '1Tm 3:6': 'ne novověrce, aby zpyšně neupadl v soud dáblův.', '1Tm 3:7': 'Musí však také míti dobré svědectví od těch, kteří jsou vně, aby neupadl v potupu a osidlo ďáblovo.', '1Tm 3:8': 'Jáhnové musí taktéž býti počestní a ne obojetni, ne mnoha vínu oddaní, ne mrzkého zisku chtiví,', '1Tm 3:9': 'držíce tajemství víry ve svědomí čistém.', '1Tm 3:10': 'Také tito buďtež nejprve vyzkoušeni, a potom ať spravuji úřad jáhenský, jsou-li bez úhony.', '1Tm 3:11': 'Ženy musí taktéž býti počestny, ne pomlouvačny, střízlivy, věrny ve všem.', '1Tm 3:12': 'jáhnové budtež muži jedné manželky, kteří dobře spravují své dítky i své domy.', '1Tm 3:13': 'Neboť ti, kteří dobře spravovali úřad jáhenský, zjednávají si dobrý stupeň a velikou zmužilost ve víře, která jest v Kristu Ježíši.', '1Tm 3:14': 'Toto píši ti v naději, že přijdu k tobě brzy,', '1Tm 3:15': 'zdržím-li se však, abys věděl, jak si máš počínati v domě Božím, kterým jest církev Boha živého, sloup to a základ pravdy.', '1Tm 3:16': 'A bez odporu veliké jest to tajemství pobožnosti: Ten, jenž se zjevil v těle, byl ospravedlněn v duchu, ukázal se andělům, byl hlásán mezi národy, uvěřen na světě, vzat ve slávě.', '1Tm 4:1': 'Duch pak zřejmě praví, že v pozdějších časech někteří odpadnou od víry, přidržujíce se duchů svůdných a ďábelských nauk', '1Tm 4:2': '(lidí takových), kteří v pokrytství mluví lež a jsou znamenáni na svém vlastním svědomí,', '1Tm 4:3': 'kteří brání ženiti se a přikazují zdržovati se pokrmů, které Bůh stvořil, aby jich s děkováním požívali věřící, ti totiž, kteří poznali pravdu.', '1Tm 4:4': 'Neboť všecko, co Bůh stvořil, jest dobré a nic zavržitelno, požívá-li se s děkováním;', '1Tm 4:5': 'ba ono se posvěcuje slovem Božím a modlitbou.', '1Tm 4:6': 'Toto-li předkládáš bratrům, budeš dobrým služebníkem Krista Ježíše, živen jsa slovy víry a dobrého učení, kterého jsi následoval.', '1Tm 4:7': 'Světských však a babských bájí se varuj, ale cvič se ke zbožnosti;', '1Tm 4:8': 'neboť tělesné cvičení jest užitečno k málu, zbožnost užitečná jest ke všemu, majíc zaslíbení života nynějšího i budoucího.', '1Tm 4:9': 'Spolehlivé je to slovo a hodno všeho přijetí.', '1Tm 4:10': 'Vždyť proto se lopotíme a necháváme se tupiti, poněvadž jsme složili naději svou v Boha živého, jenž jest spasitelem všech lidí, zvláště věřících.', '1Tm 4:11': 'Přikazuj věci tyto a uč jim.', '1Tm 4:12': 'Nikdo nepohrdej tvojí mladostí, nýbrž buď vzorem věřících ve slově, v obcování, v lásce, ve víře, v čistotě.', '1Tm 4:13': 'Dokavad nepřijdu, dbej předčítání povzbuzování, poučování.', '1Tm 4:14': 'Nezanedbávej milosti, která jest v tobě, která ti byla dána podle proroctví za vzkládání rukou duchovenstva.', '1Tm 4:15': 'O to se starej, v tom buď, aby prospěch tvůj byl zjevný všem.', '1Tm 4:16': 'Dej pozor na sebe i na poučování; trvej při tom, neboť to čině, spasíš i sám sebe i ty, kteří tě poslouchají.', '1Tm 5:1': 'Na muže staršího se neosopuj, nýbrž přimlouvej mu jako otci, mladším jako bratrům,', '1Tm 5:2': 'ženám starším jako matkám, mladším jako sestrám ve vší čistotě.', '1Tm 5:3': 'Vdovy měj v úctě, ty (totiž), které jsou vskutku vdovami.', '1Tm 5:4': 'Má-li však která vdova dítky neb vnuky, ať oni se učí nejprve dům svůj chovati v úctě a odpláceti předkům, neboť to jest příjemné před Bohem.', '1Tm 5:5': 'Ta, která jest skutečně vdovou a osamělou, složila svou naději v Boha a trvá na prosbách a modlitbách dnem i nocí,', '1Tm 5:6': 'ta však, která žije v rozkoších, jest za živa mrtva.', '1Tm 5:7': 'A toto přikazuj, aby byly bez úhony.', '1Tm 5:8': 'Nestará-li se kdo o svoje a zvláště o domácí své, zapřel víru a jest horší nežli nevěřící.', '1Tm 5:9': 'Jako vdova budiž do seznamu zapsána ne méně nežli šedesátiletá, která byla manželkou jednoho muže', '1Tm 5:10': 'a má svědectví v dobrých skutcích, jestli dítky vychovala, jestli pocestné do domu přijímala, jestli věřícím nohy umývala, jestli souženým pomáhala, jestli o všeliký skutek dobrý se vynasnažovala.', '1Tm 5:11': 'Mladší vdovy však odmítej, neboť když zbujní proti Kristu, chtějí se vdávati,', '1Tm 5:12': 'uvalujíce tak na sebe soud, poněvadž první víru zrušily;', '1Tm 5:13': 'zárověň však učí se býti též lenivými, chodíce po domech, ale nejen býti lenivými, nýbrž i klevetnými a všetečnými, mluvíce co nesluší.', '1Tm 5:14': 'Chci tedy, aby mladší vdovy se vdávaly, dítky rodily, domácnost vedly, žádné příčiny nedávaly protivníkovi k tupení.', '1Tm 5:15': 'Vždyť některé se již obrátily zpět po satanovi.', '1Tm 5:16': 'Má-li některý věřící vdovy, podporuj je, a nebudiž obtěžována církev, aby mohla podporovati vdovy skutečné.', '1Tm 5:17': 'Duchovní, kteří dobře spravují svůj úřad, buďtež uznáváni za hodny dvojí cti, zvláště ti, kteří se lopotí v slově a učení.', '1Tm 5:18': 'Neboť Písmo praví: „Nezavážeš úst volu mlátícímu“ a „Hoden jest dělník mzdy své.“', '1Tm 5:19': 'Proti duchovnímu žaloby nepřijímej, leč na základě dvou nebo tří svědků.', '1Tm 5:20': 'Ty, kteří se prohřešují, kárej přede všemi, aby také ostatní měli bázeň.', '1Tm 5:21': 'Zapřísahám tě před Bohem a Kristem Ježíšem a vyvolenými anděly, abys těchto věci šetřil bez předsudků, nečině nic podle přízně.', '1Tm 5:22': 'Rukou nevzkládej ukvapeně na nikoho, ani neměj účastenství v hříších cizích. Sebe sama uchovávej čistým.', '1Tm 5:23': 'Nepij již (jen) vody, nýbrž požívej skrovně vína pro svůj žaludek a časté choroby své.', '1Tm 5:24': 'Hříchy některých lidí jsou zcela zjevny, předcházejíce soud, některých však také následují.', '1Tm 5:25': 'Podobně i skutky dobré (při některých) jsou zcela zjevny, a ty, s kterými to jest jinak, nemohou zůstati ve skrytě.', '1Tm 6:1': 'Všichni, kdo jsou pode jhem jako otroci, pokládejte své pány za hodny veškeré úcty, aby jméno Páně a učení se netupilo.', '1Tm 6:2': 'Ti však, kteří za pány mají věřící, nepohrdejte jimi proto, že jsou bratry, nýbrž tím ochotněji služte jim, protože to jsou věříci a miláčci (Páně), kteří se vynasnažují dobře činiti. Tomu uč a to přimlouvej.', '1Tm 6:3': 'Učí-li někdo jinak a nedrží-li se zdravých slov Pána našeho Ježíše Krista a toho učení, které jest podle zbožnosti,', '1Tm 6:4': 'jest nadutý, ačkoli ničemu nerozumí, nýbrž stůně na sporné otázky a hádky o slova, ze kterých povstávají závist, sváry, utrhání, špatná podezření,', '1Tm 6:5': 'třenice lidí na mysli pokažených a pravdy zbavených, kteří se domnívají, že pobožnost jest pramenem zisku.', '1Tm 6:6': 'A vskutku velikým pramenem zisku jest pobožnost se spokojeností.', '1Tm 6:7': 'Nic jsme zajisté nepřinesli na ten svět; patrno, že také nic nemůžeme odnésti.', '1Tm 6:8': 'Majíce pak živobytí a oděv, spokojíme se s tím.', '1Tm 6:9': 'Kdo však chtějí bohatnouti, upadají v pokušení a v osidlo (ďáblovo) a v mnoho žádostí nerozumných i škodlivých, které vrhají lidi ve zkázu a záhubu.', '1Tm 6:10': 'Neboť kořenem všeho zla jest chtivost peněz, po nichž někteří bažíce zbloudili od víry a způsobili si mnoho bolestí.', '1Tm 6:11': 'Ty však, muži Boží, varuj se toho, usiluj však o spravedlnost, zbožnost, víru, lásku, trpělivost, tichost.', '1Tm 6:12': 'Bojuj dobrý boj víry, dosáhni života věčného, k němuž jsi byl povolán a učinil krásné vyznání před mnoha svědky.', '1Tm 6:13': 'Přikazuji ti před Bohem, jenž všechno obživuje, a před Kristem Ježíšem, jenž pod Pontiem Pilátem osvědčil krásné vyznání,', '1Tm 6:14': 'abys zachoval přikázání bez poskvrny, bez úhony až do příští Pána našeho Ježíše Krista,', '1Tm 6:15': 'kteréž svým časem ukáže blahoslavený a jediný mocnář, král nad králi a pán nad pány,', '1Tm 6:16': 'jenž jediný má nesmrtelnost a přebývá ve světle nepřístupném, jehož nikdo z lidí neviděl, ba ani viděti nemůže, jemuž čest a panování věčné. Amen.', '1Tm 6:17': 'Boháčům toho světa přikazuj, ať se nepyšní ani nevzkládají své naděje v nejisté bohatství, nýbrž v Boha (živého), jenž nám dává všecko bohatě ku požívání,', '1Tm 6:18': 'ať činí dobře a bohatnou v dobrých skutcích, ať jsou štědří a sdílní,', '1Tm 6:19': 'skládajíce si dobrý základ pro budoucnost, aby dosáhli života pravého.', '1Tm 6:20': 'Timotee, opatruj statek svěřený, chraň se světských řečí planých a sporů lichojmenné vědy,', '1Tm 6:21': 'ke kteréž někteří se přiznávajíce, zbloudili ve víře. Milost s tebou. Amen.'}