{'Tit 1:1': 'Pavel, služebník Boží a apoštol Ježíše Krista pro víru vyvolenců Božích a (pro) poznání pravdy, která jest ke zbožnosti,', 'Tit 1:2': 'k naději v život věčný, který zaslíbil neklamný Bůh před věčnými časy, -', 'Tit 1:3': 'ale časem svým uvedl ve známost slovo své hlásáním, kterým já jsem byl pověřen podle příkazu Spasitele našeho, Boha, -', 'Tit 1:4': 'Titovi, pravému synu svému podle společné víry: Milost a pokoj od Boha Otce a Krista Ježíše, Spasitele našeho.', 'Tit 1:5': 'K tomu jsem tě nechal na Krétě, abys spravil nedostatky a ustanovil po městech duchovní, jak jsem ti byl nařídil,', 'Tit 1:6': 'totiž je-li kdo bez úhony, mužem jedné manželky a má dítky věřící, o nichž nejde pověst, že jsou nevázané neb nepoddajné.', 'Tit 1:7': 'Neboť biskup má býti bezúhonný jakožto správce Boží, ne samolibý, ne hněvivý, ne pijan, ne rváč, ne mrzkého zisku chtivý,', 'Tit 1:8': 'nýbrž pohostinný, dobra milovný, střízlivý, spravedlivý, zbožný, zdrželivý,', 'Tit 1:9': 'držící se spolehlivého slova, které jest podle učení, aby mohl i přimlouvati v učení zdravém i usvědčovati odpůrce.', 'Tit 1:10': 'Neboť jest mnoho i neposlušníků, tlachalů a podvodníků, zvláště takových, kteří jsou z obřízky;', 'Tit 1:11': 'ty dlužno umlčovati, neboť podvracují celé domy, učíce věcem nepříslušným pro mrzký zisk.', 'Tit 1:12': 'Pravilť jeden z nich, vlastní jejich prorok: „Kréťané jsou vždycky lháři, zlá zvěř, břicha lenivá“.', 'Tit 1:13': 'Svědectví to jest pravdivé. Proto je kárej přísně, aby byli zdraví ve víře,', 'Tit 1:14': 'nezabývajíce se židovskými bájemi a příkazy lidí, kteří se odvracejí od pravdy.', 'Tit 1:15': 'Všecko jest čisté čistým; poskvrněným však a nevěřícím nic není čisto, nýbrž poskvrněna jest i mysl i svědomí jejich.', 'Tit 1:16': 'Vyznávají, že Boha znají, skutky však ho zapírají, jsou ohavní a neposlušní a ke všelikému skutku dobrému nezpůsobilí.', 'Tit 2:1': 'Ty však mluv, co se srovnává se zdravým učením:', 'Tit 2:2': 'starci ať jsou střízlivi, počestni, rozvážni, zdrávi ve víře, v lásce, v trpělivosti.', 'Tit 2:3': 'Stařenky taktéž ať jsou ve svém vnějšku slušny, ne pomlouvačny ani mnoha vínu oddány, učitelkami dobrého,', 'Tit 2:4': 'aby nabádaly mladé ženy, by své muže milovaly, své dítky v lásce měly,', 'Tit 2:5': 'byly rozvážny, čistotny, střízlivy, hospodárny, dobrotivy, svým mužům poddány, aby slovo Boží se nezlehčovalo.', 'Tit 2:6': 'Mladé muže taktéž napomínej, aby byli střízlivi.', 'Tit 2:7': 'Ve všem prokazuj sám sebe jako vzor dobrých skutků; (prokazuje) v učení neporušenost, vážnost,', 'Tit 2:8': 'slovo zdravé, bezúhonné, aby odpůrce se zastyděl, nemaje co zlého mluviti o nás.', 'Tit 2:9': 'Služebníky (napomínej), ať jsou svým pánům poddáni ve všem, příjemni, neodmlouvajíce,', 'Tit 2:10': 'neokrádajíce, nýbrž v každé příčině věrnost pravou osvědčujíce, aby ve všech věcech byli na ozdobu učení Boha, Spasitele našeho.', 'Tit 2:11': 'Ukázala se zajisté milost Boha, Spasitele našeho, všem lidem,', 'Tit 2:12': 'učíc nás, abychom odřeknouce se bezbožnosti a světských žádostí, střízlivě a spravedlivě a pobožně byli živi na tomto světě,', 'Tit 2:13': 'očekávajíce blahou naději a slavný příchod velikého Boha a Spasitele našeho Ježíše Krista,', 'Tit 2:14': 'jenž dal sebe sama za nás, aby nás vykoupil od všeliké nepravosti a očistil si lid příjemný, jenž by byl horlitelem dobrých skutků.', 'Tit 2:15': 'To mluv a přimlouvej a vytýkej s veškerým důrazem. Nikdo tebou nepohrdej.', 'Tit 3:1': 'Připomínej jim, ať vrchnostem a mocnostem se podřizují, jich poslouchají, ke každému skutku dobrému hotovi jsou,', 'Tit 3:2': 'ať nikomu neutrhají, ať nejsou svárliví, nýbrž přívětiví, prokazujíce veškerou vlídnost ke všem lidem.', 'Tit 3:3': 'Neboť někdy byli jsme i my nerozumní, neposlušni, bludni, sloužíce rozličným chtíčům a rozkošem, žili jsme ve zlobě a závisti, jsouce opovržení hodni, nenávidíce se vespolek.', 'Tit 3:4': 'Když však se ukázala dobrota a lidumilnost Boha, Spasitele našeho,', 'Tit 3:5': '(tu) nikoli ze skutků (učiněných) ve spravedlnosti, které bychom byli vykonali my, nýbrž podle svého milosrdenství (Bůh) spasil nás skrze koupel znovuzrození a obnovy Ducha svatého,', 'Tit 3:6': 'jehož vylil na nás hojně skrze Ježíše Krista, Spasitele našeho,', 'Tit 3:7': 'abychom byvše ospravedlněni milostí jeho stali se podle naděje dědici života věčného.', 'Tit 3:8': 'Spolehlivé jest to slovo, a chci, abys tyto věci potvrzoval, by se znažili v dobrých skutcích vynikati ti, kteří uvěřili Bohu. Ty věci jsou dobré a užitečné lidem.', 'Tit 3:9': 'Pošetilých však otázek a rodokmenů, a sporů a hádek o zákon se varuj, neboť jsou neužitečny a marny.', 'Tit 3:10': 'Člověka bludaře po jednom a druhém napomenutí se varuj,', 'Tit 3:11': 'věda že takový (člověk) jest převrácen a hřeší, sám sebe odsuzuje.', 'Tit 3:12': 'Až pošlu k tobě Artema neb Tychika, pospěš přijít ke mně do Nikopole; tam totiž umínil jsem si přezimovati.', 'Tit 3:13': 'Zákoníka Zenu a Apolla opatři pečlivě (na cestu), aby v ničem neměl nedostatku.', 'Tit 3:14': 'Avšak i našinci ať se učí v dobrých skutcích vynikati pro nutné potřeby, aby nebyli neužiteční.', 'Tit 3:15': 'Pozdravují tě všichni, kteří jsou se mnou: pozdravuj ty, kteří nás milují ve víře. Milost Boží budiž se všemi vámi. Amen.'}