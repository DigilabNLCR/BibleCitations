{'Ju 1:1': 'Juda, služebník Ježíše Krista, bratr Jakubův, povolancům v Bohu Otci milovaným a Kristu Ježíši zachovaným:', 'Ju 1:2': 'Milosrdenství a pokoj i láska buďtež vám rozmnoženy.', 'Ju 1:3': 'Miláčkové, vynakládaje veškerou píli vám psáti o společné spáse naší, mám za nutné písemné vás napomenouti, abyste bojovali za víru jednou (pro vždy) věřícím podanou.', 'Ju 1:4': 'Neboť se vloudili jacísi lidé, kteří dávno jsou napřed naznačeni k tomu soudu, bezbožníci to, kteří milost Boha našeho zaměňují za prostopášnost a zapírají jediného vládce a Pána našeho Ježíše Krista.', 'Ju 1:5': 'Připomenouti však chci vám, kteří (to) všecko jednou (pro vždy) víte, že Ježíš vysvobodiv lid z Egypta, po druhé zahubil ty, kteří neuvěřili,', 'Ju 1:6': 'a že anděly, kteří neuchovali svého knížectví, nýbrž opustili své obydlí, k soudu velikého dne uchoval věčnými vazbami pod temností,', 'Ju 1:7': 'jakož i Sodoma a Gomorra i města okolní, která podobným způsobem smilnila a za jiným tělem odešla, leží před námi jako příklad (výstražný), trpíce trest ohně věčného.', 'Ju 1:8': 'Podobně zajisté i tito ve svém snění tělo poskvrňují, panstvem pohrdají, mocnosti tupí.', 'Ju 1:9': 'Když archanděl Michael maje spor s ďáblem přel se s ním o tělo Mojžíšovo, neosmělil se vynésti soudu potupného, nýbrž řekl: „Přikaž tobě Bůh“,', 'Ju 1:10': 'tito však tupí, čeho neznají, a co způsobem přirozeným jako nerozumná zvířata znají, v tom berou zkázu.', 'Ju 1:11': 'Běda jim, že se dali cestou Kainovou a za plat se vrhli do bludu Balaamova a zahynuli zpurností Koreovou!', 'Ju 1:12': 'Jsou to skvrny při vašich hodech lásky, ježto spolu hodují bez bázně sami sebe pasouce, mraky bezvodné větry (sem i tam) přeháněné, stromy v podzimu, bez plodů, dvakrát umrlé, z kořen vyvrácené;', 'Ju 1:13': 'bouřlivé vlny mořské, které vypěnují své hanebnosti; hvězdy bludné, jimž mrákota temnosti uchována jest na věky.', 'Ju 1:14': 'Předpověděl však také o nich sedmý (patriarcha) od Adama, Henoch, řka: „Hle, pán přichází se svátými tisíci svými,', 'Ju 1:15': 'aby vykonal soud nade všemi a potrestal všecky bezbožníky za všecky skutky jejich bezbožné, které páchali bezbožně, i za všecky příkré řeči, které mluvili proti němu bezbožní hříšníci.“', 'Ju 1:16': 'Jsou to reptalové (se svým osudem) nespokojeni, ačkoli žijí podle svých žádostí, a ústa jejich mluví věci naduté ač (jinak) pochlebují pro zisk.', 'Ju 1:17': 'Vy však, miláčkové, pamatujte na slova předpověděná od apoštolů Pána našeho Ježíše Krista, že vám pravili:', 'Ju 1:18': 'V posledku času přijdou posměvači, kteří budou žiti podle svých chtíčů v bezbožnostech.', 'Ju 1:19': 'jsou to ti, kteří činí roztržky, (lidé) živočišní, Ducha nemající.', 'Ju 1:20': 'Vy však, miláčkové, vzdělávejte se na přesvaté víře své, modlete se v Duchu svatém,', 'Ju 1:21': 'zachovejte se v lásce Boží, očekávajíce milosrdenství Pána našeho Ježíše Krista k životu věčnému.', 'Ju 1:22': 'A jedny usvědčujte v pochybnostech,', 'Ju 1:23': 'jiné zachraňujte vytrhujíce je z ohně, nad jinými se slitovávejte v bázni, majíce v ošklivosti i šat tělem poskvrněný.', 'Ju 1:24': 'Tomu pak, jenž mocen zachovati vás bez poklesku a postaviti před svoji velebnost neposkvrněny s plesáním (při příchodě Pána našeho Ježíše Krista),', 'Ju 1:25': 'jedinému Bohu, spasiteli našemu, skrze Ježíše Krista, Pána našeho (jest) sláva, velebnost, vláda a moc přede vším věkem i nyní i na všecky věky. Amen.'}