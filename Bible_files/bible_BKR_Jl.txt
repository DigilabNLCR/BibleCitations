{'Jl 1:1': 'Slovo Hospodinovo, kteréž se stalo k Joelovi synu Petuelovu:', 'Jl 1:2': 'Slyšte to starší, a pozorujte všickni obyvatelé této země, stalo-li se to za dnů vašich, aneb za dnů otců vašich?', 'Jl 1:3': 'Vypravujte o tom synům svým, a synové vaši synům svým, synové pak jejich rodině potomní.', 'Jl 1:4': 'Co pozůstalo po housenkách, snědly kobylky, a co pozůstalo po kobylkách, snědli brouci, co pak pozůstalo po broucích, dojedli chroustové.', 'Jl 1:5': 'Prociťte opilci, a plačte a kvělte všickni, kteříž píjíte víno, proto že odtržen jest mest od úst vašich.', 'Jl 1:6': 'Nebo přitáhl do země mé národ silný a nesčíslný, jehož zubové zubové lva, a střenovní zubové jeho lvoví.', 'Jl 1:7': 'Přivedl vinné kmeny mé v pustinu, a fíkoví mé na zkázu; docela obnažil je a zporážel, zbělely ratolesti jejich.', 'Jl 1:8': 'Kvěl jako mladice přepásaná žíní pro muže mladosti své.', 'Jl 1:9': 'Odjata jest suchá i mokrá obět z domu Hospodinova, kvílí kněží, služebníci Hospodinovi.', 'Jl 1:10': 'Zpustlo pole, kvílí země, proto že pohubeno obilé, vyschl mest, olej zhynul.', 'Jl 1:11': 'Stydí se oráči, kvílí vinaři z příčiny pšenice a ječmene; nebo zahynula žeň polní.', 'Jl 1:12': 'Vinný kmen usechl, a fík usvadl, strom zrnatých jablek, též i palma i jabloň, všecko dříví polní poschlo, a že odňato potěšení od synů lidských.', 'Jl 1:13': 'Přepašte se a kvělte, ó kněží, úpějte přisluhující oltáři, vejděte a léhejte i v noci v žíních, služebníci Boha mého. Nebo nevnáší se do domu Boha vašeho suché ani mokré oběti.', 'Jl 1:14': 'Uložte půst, svolejte shromáždění, shromažďte starší i všecky obyvatele země do domu Hospodina Boha vašeho, a volejte k Hospodinu:', 'Jl 1:15': 'Ach, nastojte na tento den; nebo blízký jest den Hospodinův, a jako poplénění od Všemohoucího přichází.', 'Jl 1:16': 'Ano před očima našima pokrm odjat jest, z domu Boha našeho veselé a plésání.', 'Jl 1:17': 'Vyhynulo símě pod hrudami svými, zpustly stodoly, zbořeny jsou obilnice; nebo vyschlo obilé.', 'Jl 1:18': 'Aj, jak vzdychá dobytek, svírají se stáda skotů, proto že nemají žádné pastvy, ano i stáda bravů hynou.', 'Jl 1:19': 'K toběť, ó Hospodine, volám; nebo oheň sežral pastviska pouště; a plamen popálil všecka dříví polní.', 'Jl 1:20': 'Také i zvěř polní všecka lká k tobě, proto že vyschli potokové vod, a oheň sežral pastviska na poušti.', 'Jl 2:1': 'Trubte trubou na Sionu, a křičte na hoře svaté mé, nechť se třesou všickni obyvatelé této země, nebo přichází den Hospodinův, nebo blízký jest,', 'Jl 2:2': 'Den temnosti a mračna, den oblaku a mrákoty, jako záře jitřní rozprostřená po horách: Lid mnohý a silný, jemuž rovného nebylo od věků, aniž po něm kdy bude až do let národů i pronárodů.', 'Jl 2:3': 'Před tváří jeho oheň zžírati bude, a za ním plamen plápolati; před ním země tato jako zahrada Eden, ale po něm bude poušť přehrozná, a aniž bude, což by ušlo před ním.', 'Jl 2:4': 'Způsob jeho bude jako způsob koní, a jako jízdní, tak poběhnou.', 'Jl 2:5': 'Jako s hřmotem vozů po vrších hor skákati budou, jako hluk plamene ohně zžírajícího strniště, jako lid silný zšikovaný k bitvě.', 'Jl 2:6': 'Tváři jeho děsiti se budou lidé, všecky tváře zčernají jako hrnec.', 'Jl 2:7': 'Jako rekové poběhnou, jako muži váleční vstoupí na zed, a jeden každý cestou svou půjde, aniž se uchýlí z stezek svých.', 'Jl 2:8': 'Jeden druhého nebude tlačiti, každý silnicí svou půjde, a byť i na meč upadli, nebudou raněni.', 'Jl 2:9': 'Po městě těkati budou, po zdech běhati, na domy vstupovati, a okny polezou jako zloděj.', 'Jl 2:10': 'Před tváří jeho třásti se bude země, pohnou se nebesa, slunce i měsíc se zatmí, a hvězdy potratí blesk svůj.', 'Jl 2:11': 'Hospodin pak sám vydá hlas svůj před vojskem svým, proto že velmi veliký bude tábor jeho, proto že silný ten, kdož vykoná slovo jeho. (Nebo veliký bude den Hospodinův a hrozný náramně), i kdož jej bude moci snésti?', 'Jl 2:12': 'A protož ještě nyní dí Hospodin: Obraťte se ke mně samému celým srdcem svým, a to s postem a s pláčem i s kvílením.', 'Jl 2:13': 'A roztrhněte srdce vaše, a ne roucha vaše, a navraťte se k Hospodinu Bohu vašemu; neboť jest on milostivý a lítostivý, dlouhočekající a hojný v milosrdenství, a kterýž lituje zlého.', 'Jl 2:14': 'Kdo ví, neobrátí-li se a nebude-li želeti, a nezůstaví-li po něm požehnání, oběti suché a mokré Hospodinu Bohu vašemu.', 'Jl 2:15': 'Trubte trubou na Sionu, uložte půst, svolejte shromáždění.', 'Jl 2:16': 'Shromažďte lid, posvěťte shromáždění, shromažďte starce, shromažďte maličké i ty, jenž prsí požívají; nechť vyjde ženich z pokojíka svého a nevěsta z schrany své.', 'Jl 2:17': 'Kněží, služebníci Hospodinovi, ať plačí mezi síňcí a oltářem, a řeknou: Odpusť, ó Hospodine, lidu svému, a nevydávej dědictví svého v pohanění, tak aby nad nimi panovati měli pohané. Proč mají říkati mezi národy: Kde jest Bůh jejich?', 'Jl 2:18': 'I bude horlivou milostí zažžen Hospodin k zemi své, a slituje se nad lidem svým.', 'Jl 2:19': 'A ohlásí se Hospodin, a řekne lidu svému: Aj, já pošli vám obilé, mest a olej, i budete jím nasyceni, aniž vás vydám více v pohanění mezi pohany.', 'Jl 2:20': 'Nebo půlnoční vojsko vzdálím od vás, a zaženu je do země vyprahlé a pusté, přední houf jeho k moři východnímu, konec pak jeho k moři nejdalšímu; i vzejde z něho smrad a puch, jakžkoli sobě mocně počíná.', 'Jl 2:21': 'Neboj se země, plésej a vesel se; neboť mocně dělati bude Hospodin dílo své.', 'Jl 2:22': 'Nebojtež se zvířátka polí mých; neboť se zotaví pastviska na poušti, a stromoví přinese ovoce své, fík i vinný kmen vydadí moc svou.', 'Jl 2:23': 'I vy, synové Sionští, plésejte a veselte se v Hospodinu Bohu vašem; nebo vám dá déšť příhodný, a sešle vám déšť hojný, podzimní i jarní, v čas.', 'Jl 2:24': 'I budou naplněny stodoly obilím, a oplývati budou presové mstem a olejem.', 'Jl 2:25': 'A tak nahradím vám léta, kteráž sežraly kobylky, brouci, chroustové a housenky, vojsko mé veliké, kteréž jsem posílal na vás.', 'Jl 2:26': 'Budete zajisté míti co jísti, a nasyceni jsouce, chváliti budete jméno Hospodina Boha svého, kterýž učinil s vámi divné věci, aniž zahanben bude lid můj na věky.', 'Jl 2:27': 'A poznáte, že já jsem u prostřed Izraele, a že já Hospodin jsem Bohem vaším, a že není žádného jiného; neboť nebude zahanben lid můj na věky.', 'Jl 2:28': 'I stane se potom, že vyleji Ducha svého na všeliké tělo, a budou prorokovati synové vaši i dcery vaše; starci vaši sny mívati budou, mládenci vaši vidění vídati budou.', 'Jl 2:29': 'Nýbrž i na služebníky a na služebnice v těch dnech vyleji Ducha svého,', 'Jl 2:30': 'A ukáži zázraky na nebi i na zemi, krev a oheň a sloupy dymové.', 'Jl 2:31': 'Slunce obrátí se v tmu a měsíc v krev, prvé než přijde den Hospodinův veliký a hrozný,', 'Jl 2:32': 'A však stane se, že kdož by koli vzýval jméno Hospodinovo, vysvobozen bude; nebo na hoře Sion a v Jeruzalémě bude vysvobození, jakož pověděl Hospodin, totiž v ostatcích, kterýchž povolá Hospodin.', 'Jl 3:1': 'Nebo aj, v těch dnech a v ten čas, když zase přivedu zajatý lid Judský a Jeruzalémský,', 'Jl 3:2': 'Shromáždím také všecky národy, a svedu je do údolí Jozafat, abych se tam soudil s nimi o lid svůj a dědictví své, Izraele, jejž rozptýlili mezi pohany a zemi mou rozdělili.', 'Jl 3:3': 'Také o lid můj metali los, a dávali mládence za nevěstku, mladice pak prodávali za víno, aby pili.', 'Jl 3:4': 'Anobrž, co vy máte proti mně, ó Tyrští a Sidonští, i všecky končiny Filistinské? Zdaliž se mi odplacujete? Jestliže mi se odplacujete, snadněť a vnáhleť i já obrátím odplatu vaši na hlavu vaši,', 'Jl 3:5': 'Kteříž stříbro mé i zlato mé béřete, a klénoty mé výborné vnášíte do chrámů svých,', 'Jl 3:6': 'A syny Judské i syny Jeruzalémské prodáváte synům Javanovým, aby je pryč zavodili od pomezí jejich.', 'Jl 3:7': 'Aj, já vzbudím je z toho místa, kamž jste je prodali, a obrátím odplatu vaši na hlavu vaši.', 'Jl 3:8': 'Prodám zajisté syny i dcery vaše v moc synů Judských, i prodadí je Sabejským, do národu dalekého; neboť jest Hospodin mluvil.', 'Jl 3:9': 'Provolejte to mezi národy, vyhlaste boj, probuďte reků, nechť přitáhnou, a dadí se najíti všickni muži váleční.', 'Jl 3:10': 'Skujte motyky své v meče, a srpy své v oštípy; ten, kterýž jest mdlý, nechť řekne: Udatný jsem.', 'Jl 3:11': 'Shromažďte se a přitáhněte všickni národové okolní, a shlukněte se; způsobiž to, ať tam sstoupí, ó Hospodine, rekové tvoji.', 'Jl 3:12': 'Probudíť se a přitáhnou národové ti do údolé Jozafat; nebo tam se posadím, abych soudil všecky ty národy okolní.', 'Jl 3:13': 'Přičiňte srp, nebo uzralo obilé; poďte, sstupte, nebo plný jest pres, oplývají kádě; mnohá zajisté jest zlost jejich.', 'Jl 3:14': 'Ale více hromad, hromad v údolí posekání; nebo blízký jest den Hospodinův, v údolí posekání.', 'Jl 3:15': 'Slunce a měsíc zatmí se, a hvězdy potratí blesk svůj.', 'Jl 3:16': 'A Hospodin řváti bude z Siona, a z Jeruzaléma vydá hlas svůj, tak že se třásti budou nebesa i země; nebo Hospodin jest útočiště lidu svého, a síla synů Izraelských.', 'Jl 3:17': 'I zvíte, že já Hospodin jsem Bohem vaším, kterýž bydlím na Sionu, hoře svatosti své, a tak Jeruzalém bude svatý, a cizí nepůjdou přes něj více.', 'Jl 3:18': 'I stane se v ten čas, že hory dštíti budou mstem, a pahrbkové oplývati mlékem, a všickni potokové Judští budou plní vody, a studnice z domu Hospodinova vyjde, kteráž zapojí údolé Setim.', 'Jl 3:19': 'Egypt na zpuštění přijde, a země Idumejská hrozně zpuštěna bude pro násilí synům Judským činěné; nebo vylévali krev nevinnou v zemi jejich.', 'Jl 3:20': 'Juda pak na věky trvati bude, a Jeruzalém od národu do pronárodu.', 'Jl 3:21': 'A očistím ty, jejichž jsem krve neočistil; nebo Hospodin přebývá na Sionu.'}