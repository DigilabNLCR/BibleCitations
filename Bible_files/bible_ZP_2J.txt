{'2J 1:1': 'Já starší vyvolené paní a jejím dětem, jež miluji v pravdě (a nejen já sám, nýbrž i všichni, kdož poznali pravdu), ', '2J 1:2': 'pro pravdu, jež v nás zůstává a s námi bude na věky.', '2J 1:3': 'Buď s námi milost, slitování a pokoj od Boha Otce a od Ježíše Krista, Syna Otcova, v pravdě a v lásce!', '2J 1:4': 'Velice jsem se zaradoval, že jsem shledal mezi tvými dětmi takové, které žijí v pravdě, jak jsme přijali příkaz od Otce. ', '2J 1:5': 'Nyní pak tě, paní, žádám – ovšem ne, jako bych ti psal nový příkaz, nýbrž jen ten, jejž jsme měli od začátku –: milujme se vespolek! ', '2J 1:6': 'Láska je v tom: žijme podle jeho příkazů! Příkaz pak, jak jste slyšeli od začátku, je ten: žijte v lásce! ', '2J 1:7': 'Vždyť mnoho bludařů vyšlo do světa, kteří nevyznávají Ježíše Krista přicházejícího v těle; takový člověk je bludař a antikrist. ', '2J 1:8': 'Mějte se na pozoru, abyste nepozbyli toho, oč jsme pracovali, nýbrž abyste přijali plnou mzdu.', '2J 1:9': 'Žádný, kdo »jde dále« a nezůstává v učení Kristovu, nemá Boha. Kdo zůstává v učení, ten má jak Otce, tak i Syna. ', '2J 1:10': 'Přichází-li kdo k vám a nepřináší toto učení, nepřijímejte ho do domu ani ho nepozdravujte; ', '2J 1:11': 'neboť, kdo jej pozdravuje, činí se účastníkem jeho zlých činů.', '2J 1:12': 'Ačkoli vám mám mnoho co psáti, nechtěl jsem to učiniti papírem a inkoustem, ale doufám, že k vám přijdu a promluvím od úst k ústům, tak aby byla naše radost dovršena.', '2J 1:13': 'Pozdravují tě děti tvé vyvolené sestry. '}