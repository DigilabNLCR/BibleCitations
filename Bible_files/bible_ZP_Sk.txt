{'Sk 1:1': 'PRVNÍ VYPRAVOVÁNI jsem ti, Teofile, napsal o všem, co Ježíš od počátku činil a učil', 'Sk 1:2': 'až do dne, kdy apoštolům, které si vyvolil, dal rozkazy skrze Ducha svatého a byl vzat do nebe.', 'Sk 1:3': 'Jim se také po svém utrpení mnohými důkazy osobně projevil jako živý, když se jim po čtyřicet dní dával viděti a mluvil s nimi o království Božím. ', 'Sk 1:4': 'Když s nimi byl, nařídil jim, aby neodcházeli z Jeruzaléma, nýbrž aby očekávali, až se splní slib Otcův -', 'Sk 1:5': '„vždyť jste o něm ode mne slyšeli: Jan křtil vodou, ale vy budete pokřtěni Duchem svatým za málo dnů potom.“', 'Sk 1:6': 'Oni se tedy sešli a ptali se ho: „Pane, zdali chceš v tento čas nově zřizovati Izraelovi království?“', 'Sk 1:7': 'Odpověděl jim: „Není vaše věc znáti časy nebo doby, které Otec určil v své vlastní síle,', 'Sk 1:8': 'ale vy přijmete moc, až Duch svatý na vás přijde, a budete mi svědky v Jeruzalémě a v celé Judei i Samarii a až na sám konec země.“', 'Sk 1:9': 'Když domluvil, byl vyzdvižen, zatím co se oni na to dívali, a oblak jej vzal vzhůru jim s očí. ', 'Sk 1:10': 'Když upřeně hleděli do nebe, jak odcházel, hle, dva muži v bílých rouchách stáli u nich', 'Sk 1:11': 'a řekli: „Galilejští, proč stojíte a hledíte do nebe? Tento Ježíš, vzatý od vás na nebe, přijde týmž způsobem, jak jste jej spatřili odcházeti do nebe.“', 'Sk 1:12': 'Potom se vrátili do Jeruzaléma od hory jmenované „Olivový sad“, která je blízko Jeruzaléma, vzdálena jenom na sobotní den cesty. ', 'Sk 1:13': 'Když tam přišli, vystoupili do místnosti na domě, kde bydlili, Petr, Jan, Jakub, Ondřej, Filip, Tomáš, Bartoloměj, Matouš, Jakub, syn Alfeův, Šimon Horlivec a Judas, syn Jakubův.', 'Sk 1:14': 'Ti všichni se vytrvale oddávali pohromadě modlitbám spolu s Marií Ježíšovou matkou a s jeho bratřími. ', 'Sk 1:15': 'V oněch dnech vystoupil mezi bratřími Petr (byl tam zástup lidí, dohromady asi stodvacet) a řekl:', 'Sk 1:16': '„Bratří, musí se naplniti, co v Písmě Duch svatý předpověděl ústy Davidovými o Jidášovi, který byl vůdcem těm, kdo zatýkali Ježíše; ', 'Sk 1:17': 'počítal se k nám a dostalo se mu podílu v této službě. ', 'Sk 1:18': 'Z platu za svůj nespravedlivý čin si koupil pole, padl střemhlav a pukl, až se mu střeva vyvalila.', 'Sk 1:19': 'To se stalo známým všem obyvatelem jeruzalémským, takže ono pole bylo nazváno v jejich řeči »Akel damach«, to znamená »Krvavé pole«.', 'Sk 1:20': 'Jest totiž psáno v knize Žalmů: »Ať jeho příbytek zpustne, a nikdo ať v něm nebydlí«, a »Jeho úřad ať převezme jiný«.', 'Sk 1:21': 'Je tedy nutno, aby z mužů, kteří s námi chodili po celý čas, kdy Pán Ježíš s námi pobýval,', 'Sk 1:22': 'počínajíc křtem Janovým až do dne, kdy byl od nás vyzdvižen, jeden se stal spolu s námi svědkem jeho vzkříšení.', 'Sk 1:23': 'Postavili tedy dva: Jozefa jmenovaného Barsabáš, jenž měl příjmení Justus, a Matyáše,', 'Sk 1:24': 'a modlili se: „Ty Pane, znateli všech srdcí, ukaž nám, kterého z těchto dvou sis vyvolil,', 'Sk 1:25': 'aby zaujal místo této apoštolské služby, z níž Jidáš vypadl, aby odešel na své místo.“', 'Sk 1:26': 'Dali jim losy, a los padl na Matyáše; ten pak byl přidělen ke dvanácti apoštolům.', 'Sk 2:1': 'Když se dovršoval den letnic, byli všichni pohromadě. ', 'Sk 2:2': 'Najednou se ozval z nebe zvuk, jako když se žene prudký vítr, a naplnil celý dům, kde seděli;', 'Sk 2:3': 'objevily se jim jazyky, jež se dělily jako plameny, na každém z nich se usadil jeden,', 'Sk 2:4': 'a všichni byli naplněni Duchem svatým; i počali mluviti jinými jazyky, jak Duch jim dával vyjadřovati se. ', 'Sk 2:5': 'V Jeruzalémě zrovna pobývali zbožní Židé ze všech národů pod nebem.', 'Sk 2:6': 'Když se ozval ten hlas, sběhl se zástup a byli překvapeni, poněvadž každý je slyšel mluviti svou vlastní řečí.', 'Sk 2:7': 'Žasli a divili se: „Což nejsou Galilejští všichni tito, kteří mluví? ', 'Sk 2:8': 'Jak to, že každý z nás slyší svou vlastní řeč, v níž jsme se zrodili?', 'Sk 2:9': 'Partové, Médové, Elamští, obyvatelé Mezopotamie, Judeje. Kapadocie, Pontu, Azie, ', 'Sk 2:10': 'Frygie, Pamfylie, Egypta, krajiny Libycké od Cyrény, a usídlení Římané,', 'Sk 2:11': 'Židé i přistouplí, Kréťané a Arabové – slyšíme mluvit našimi jazyky o slavných věcech Božích.“ - ', 'Sk 2:12': 'Všichni žasli a byli na rozpacích; jeden říkal druhému: „Co to znamená?“', 'Sk 2:13': 'Jiní vtipkovali: Opili se mladým vínem!“', 'Sk 2:14': 'Petr s jedenácti povstal a oslovil je: „Židé a všichni obyvatelé Jeruzaléma! Vysvětlím vám to, vnímejte pozorně mou řeč! ', 'Sk 2:15': 'Tito lidé jistě nejsou opilí, jak se domníváte. Vždyť je teprve devět hodin ráno.', 'Sk 2:16': 'Ale stalo se, co bylo řečeno prorokem Joelem:', 'Sk 2:17': '»V posledních dnech, praví Bůh, vyleji část svého Ducha na všechny lidi; prorokovati budou vaši synové a vaše dcery; vaši jinoši budou míti vidění, vaši starci budou sníti sny;', 'Sk 2:18': 'i na své otroky a otrokyně v oněch dnech vyleji svého Ducha, a budou prorokovati.', 'Sk 2:19': 'Dám divy nahoře na nebi a znamení dole na zemi, krev, oheň a dým kouře.', 'Sk 2:20': 'Slunce se obrátí v temnotu a měsíc v krev, než přijde veliký a slavný den Páně;', 'Sk 2:21': 'každý, kdo vzývá jméno Páně, bude zachráněn.«', 'Sk 2:22': 'Izraelští, slyšte tato slova! Ježíše Nazorejského, muže osvědčeného před vámi od Boha mocnými činy, divy a znameními, jež skrze něj Bůh činil mezi vámi, jak sami víte, - ', 'Sk 2:23': 'toho, vydaného podle určené rady a předvědení Božího, jste rukou bezbožníků dali přibíti na kříž a zahubili,', 'Sk 2:24': 'ale Bůh jej vzkřísil, zrušil bolesti smrti, poněvadž nebylo možno, aby si ho udržela. ', 'Sk 2:25': 'Vždyť David o něm praví: »Viděl jsem před sebou Pána stále, neboť je mi po pravici, abych nebyl zviklán.', 'Sk 2:26': 'Proto se zaradovalo mé srdce a zaplesal můj jazyk, i mé tělo přebývati bude v naději,', 'Sk 2:27': 'poněvadž nenecháš mou duši v podsvětí, nedopustíš, aby tvůj svatý zakusil zetlení;', 'Sk 2:28': 'uvedl jsi mi ve známost cesty k životu, nasytíš mě radostí před svou tváří.«', 'Sk 2:29': 'Bratří, smím k vám upřímně promluviti o patriarchovi Davidovi? Ten skonal a byl pohřben, a jeho hrob je mezi námi až po tyto dni.', 'Sk 2:30': 'Byl to prorok a věděl, že se mu Bůh slavnostně přísahou zavázal, že z jeho potomstva usadí jednoho na svůj trůn;', 'Sk 2:31': 'Proto viděl dopředu a promluvil o vzkříšení Kristově, že nebyl zanechán v podsvětí ani jeho tělo nezakusilo zetlení.', 'Sk 2:32': 'Tohoto Ježíše Bůh vzkřísil; my všichni jsme toho svědky.', 'Sk 2:33': 'Když byl tedy vyvýšen na pravici Boží a přijal slíbeného Ducha svatého od Otce, vylil na nás to, co vy vidíte a slyšíte.', 'Sk 2:34': 'Neboť David nevstoupil do nebe, ale pravil: »Řekl Pán mému Pánu: Usedni po mé pravici,', 'Sk 2:35': 'dokud ti nepoložím tvých nepřátel pod nohy.«', 'Sk 2:36': 'Nechť tedy s jistotou pozná celý izraelský národ, že ho Bůh učinil Pánem a Kristem - tohoto Ježíše, kterého jste vy ukřižovali.“', 'Sk 2:37': 'Když to uslyšeli, pocítili bodnutí v srdci a řekli Petrovi a ostatním apoštolům: „Co máme činiti, bratří?“', 'Sk 2:38': 'Petr jim odpověděl: „Čiňte pokání, dej se každý pokřtíti na jméno Ježíše Krista, a přijmete dar Ducha svatého.', 'Sk 2:39': 'Vám zajisté byl dán tento slib a vašim dětem a všem, kteří jsou vzdáleni, všem, které by povolal náš Pán Bůh.“', 'Sk 2:40': 'Ještě mnohými jinými slovy jim vydával svědectví a napomínal je: „Zachraňte se z tohoto zvráceného pokolení.“', 'Sk 2:41': 'Někteří tedy přijali jeho slovo, dali se pokřtíti, a v onen den se k nim přidalo na tři tisíce duší.', 'Sk 2:42': 'Ti setrvávali v apoštolském učení a v společenství, v lámání chleba a na modlitbách.', 'Sk 2:43': 'Všech duší se zmocnil strach. Apoštolové činili mnoho divů a znamení. ', 'Sk 2:44': 'Všichni, kteří uvěřili, udržovali jednotu, měli vše společné,', 'Sk 2:45': 'prodávali majetky a statky a dělili je mezi všecky, jak kdo potřeboval.', 'Sk 2:46': 'Denně pak setrvávali pohromadě v chrámě, lámali chléb po domech, účastnili se jídla s plesem a s upřímností srdce,', 'Sk 2:47': 'chválili Boha a těšili se oblibě u všeho lidu. Pán pak k jejich jednotě přidával denně lidi, kteří se chtěli dát zachrániti.', 'Sk 3:1': 'Petr a Jan vstupovali do svatyně o třetí hodině odpoledne, o hodině modlitby.', 'Sk 3:2': 'Jeden muž, chromý od narození, byl tam nesen, kterého denně kladli ke dveřím chrámovým, řečeným „krásné dveře“, aby prosil o almužnu ty, kdož chodili do svatyně.', 'Sk 3:3': 'Jak viděl, že Petr a Jan chtějí vejíti do svatyně, prosil o almužnu.', 'Sk 3:4': 'Petr s Janem se na něj upřeně zadíval a řekl: „Pohleď na nás!“', 'Sk 3:5': 'On se na ně zahleděl a očekával, že od nich něco dostane.', 'Sk 3:6': 'Petr však řekl: „Stříbra ani zlata nemám; ale co mám, to ti dám; ve jménu Ježíše Krista Nazorejského: choď!“', 'Sk 3:7': 'Chopil jej za pravou ruku a zdvíhal jej. Hned se mu zpevnily nohy a klouby,', 'Sk 3:8': 'i vyskočil, postavil se a chodil; vešel pak s nimi do svatyně, chodil sem tam, skákal a chválil Boha.', 'Sk 3:9': 'Všechen lid jej viděl, jak chodí a chválí Boha.', 'Sk 3:10': 'Poznali ho, že je to ten, který sedal jako almužník u „krásných dveří“ svatyně, a byli plni leknutí a úžasu z toho, co se s ním stalo.', 'Sk 3:11': 'Poněvadž se držel Petra a Jana, sběhl se k nim uleknut všechen lid do sloupoví jmenovaného „Sloupoví Šalomounovo“.', 'Sk 3:12': 'Když to Petr spatřil, oslovil lid: „Izraelští, co se tomu divíte, nebo co na nás tak upřeně hledíte, jako bychom my vlastní mocí nebo zbožností byli způsobili, že on chodí?', 'Sk 3:13': 'Bůh Abrahamův, Izákův a Jakobův, Bůh našich praotců oslavil svého služebníka Ježíše, kterého jste vy vydali a jehož jste se před Pilátem odřekli, ač on usoudil jej propustiti;', 'Sk 3:14': 'ale vy jste se odřekli muže svatého a spravedlivého a vyprosili jste si milost pro lupiče;', 'Sk 3:15': 'vůdce k životu jste dali zabíti, ale Bůh jej vzkřísil z mrtvých, čehož my jsme svědky.', 'Sk 3:16': 'Skrze víru v jeho jméno tohoto člověka, kterého vidíte a znáte, učinilo silným jeho jméno, a víra, kterou on dává, mu vrátila toto plné zdraví před tváří všech vás.', 'Sk 3:17': 'Já ovšem vím, bratří, že jste to udělali z nevědomosti jako vaši přední mužové;', 'Sk 3:18': 'Bůh však takto splnil, co předpověděl ústy všech proroků, že totiž jeho Kristus musí trpěti,', 'Sk 3:19': 'čiňte tedy pokání a obraťte se, aby vaše hříchy byly smazány,', 'Sk 3:20': 'aby vám nastaly doby oddechu před tváří Páně, a aby Bůh poslal dávno pro vás určeného Krista Ježíše,', 'Sk 3:21': 'jejž musí nebe podržeti až do časů obnovy všech věcí, jak o tom od věků mluvil Bůh ústy svých svatých proroků.', 'Sk 3:22': 'Mojžíš řekl: »Proroka vám vzbudí Pán Bůh z vašich bratří, jako mne; poslouchejte ho ve všem, co by vám řekl.', 'Sk 3:23': 'Každá duše, která by neposlouchala onoho proroka, bude vyhubena z lidu.«', 'Sk 3:24': 'A všichni proroci, co jich mluvilo od Samuele a jeho nástupců zvěstovali tyto dny.', 'Sk 3:25': 'Vy jste synové proroků a synové smlouvy, kterou Bůh smluvil s vašimi praotci, když řekl Abrahamovi: »V tvém potomstvu budou žehnány všecky rodiny země.«', 'Sk 3:26': 'Pro vás především vzkřísil Bůh svého služebníka a poslal jej, aby vám žehnal tím, že se každý z vás odvrátí od svých špatností.“', 'Sk 4:1': 'Když ještě mluvili k lidu, přikvapili na ně kněží, vojenský představený chrámu a saduceové, ', 'Sk 4:2': 'které mrzelo, že učili lid a zvěstovali vzkříšení z mrtvých v Ježíšovi;', 'Sk 4:3': 'vrhli se na ně a uvěznili je do druhého dne (byl totiž už večer).', 'Sk 4:4': 'Mnozí z těch, kteří tu řeč uslyšeli, uvěřili, a počet vzrostl asi na pět tisíc.', 'Sk 4:5': 'Druhého dne se shromáždili jejich přední mužové, starší a zákoníci v Jeruzalémě,', 'Sk 4:6': 's nimi velekněz Anáš, Kaifáš, Jan, Alexander a všichni, kteří byli z velekněžského rodu,', 'Sk 4:7': 'předvolali je před sebe a vyslýchali: „Jakou mocí a jakým jménem jste to učinili?“', 'Sk 4:8': 'Tu Petr, naplněn Duchem svatým, jim odpověděl: „Vy přední mužové lidu a starší!', 'Sk 4:9': 'Jsme-li dnes před soudem vyslýcháni pro dobrý čin na nemocném člověku, kým byl uzdraven,', 'Sk 4:10': 'budiž vám všem a veškerému izraelskému lidu známo, že ve jménu Ježíše Krista Nazorejského, kterého jste vy ukřižovali, kterého však Bůh vzkřísil z mrtvých, tento člověk stojí před vámi zdravý.', 'Sk 4:11': 'To je ten »kámen, kterým jste vy stavitelé pohrdli, a který se stal kamenem úhelným«.', 'Sk 4:12': 'V nikom jiném není spásy. Není jiného jména pod nebem daného lidem, v kterém bychom měli býti spaseni.“', 'Sk 4:13': 'Když viděli Petrovu a Janovu smělost a dověděli se, že jsou to lidé neučení a nevzdělaní, divili se; poznávali je, že bývali s Ježíšem,', 'Sk 4:14': 'viděli toho uzdraveného člověka, jak stojí s nimi, a neměli, co by na to řekli.', 'Sk 4:15': 'Poručili jim, aby vyšli ze synedria,', 'Sk 4:16': 'a radili se mezi sebou: „Co máme udělati s těmi lidmi? Vždyť je všem obyvatelům Jeruzaléma známo, že se skrze ně stalo patrné znamení, a my to nemůžeme popříti.', 'Sk 4:17': 'Ale aby se to ještě více nerozšířilo mezi lid, pohrozme jim, ať již k nikomu nemluví v tom jménu.“', 'Sk 4:18': 'Zavolali je a nařídili jim, aby se vůbec nezmiňovali o jménu Ježíšově ani v něm neučili. ', 'Sk 4:19': 'Ale Petr a Jan jim odpověděli: „Sami rozsuďte, zdali je spravedlivé před Bohem, abychom vás poslouchali více než Boha;', 'Sk 4:20': 'vždyť my nemůžeme nemluviti o tom, co jsme viděli a slyšeli.“', 'Sk 4:21': 'Oni jim pohrozili a propustili je, poněvadž neshledali, proč by je mohli potrestati, kvůli lidu, protože všichni velebili Boha pro to, co se stalo;', 'Sk 4:22': 'neboť člověku, na němž se toto znamení uzdravení stalo, bylo více než čtyřicet let.', 'Sk 4:23': 'Když byli propuštěni, přišli k svým přátelům a zvěstovali jim, co všecko jim řekli velekněží a starší.', 'Sk 4:24': 'Jak to slyšeli, společně zvolali k Bohu: „Panovníče, ty jsi stvořil nebe i zemi, moře a všecko, co je v nich; ', 'Sk 4:25': 'ty jsi ústy svého služebníka Davida, našeho Otce, Duchem svatým řekl: »Proč se rozzuřili pohané a národy obmýšlely marné plány?', 'Sk 4:26': 'Králové země se dostavili a vládcové se srotili proti Pánu a proti jeho Kristu.«', 'Sk 4:27': 'Opravdu se srotili v tomto městě proti tvému svatému služebníku Ježíšovi, jejž jsi pomazáním posvětil, Heródes a Pontský Pilát s pohany a s izraelským lidem,', 'Sk 4:28': 'aby provedli, co tvá ruka a vůle předem určila.', 'Sk 4:29': 'Pohleď tedy, Pane, na jejich hrozby a dej svým služebníkům, aby směle mluvili tvé slovo;', 'Sk 4:30': 'vztahuj ruku, aby se dála uzdravování, znamení a divy jménem tvého svatého služebníka Ježíše.“', 'Sk 4:31': 'Když se pomodlili, zatřáslo se místo, kde byli shromážděni, a všichni byli naplněni Duchem svatým a mluvili slovo Boží směle. ', 'Sk 4:32': 'Množství těch, kdož uvěřili, bylo jednoho srdce a jedné duše; nikdo nepokládal nic ze svého majetku za vlastní, nýbrž měli, všecko společné. ', 'Sk 4:33': 'Apoštolé pak velkou mocí dávali svědectví o vzkříšení Pána Ježíše, a na všech na nich byla veliká milost.', 'Sk 4:34': 'Nebylo mezi nimi nuzných. Všichni totiž, kteří byli majiteli pozemků nebo domů, vzdávali se jich, přinášeli ceny toho, co prodávali,', 'Sk 4:35': 'kladli je apoštolům k nohám, a bylo rozdáváno každému, jak kdo potřeboval.', 'Sk 4:36': 'Tak Jozef (přezvaný od apoštolů Barnabáš, což přeloženo znamená „syn potěšení“), levita rodem z Cypru,', 'Sk 4:37': 'měl pole, prodal je, přinesl peníze a položil je apoštolům k nohám.', 'Sk 5:1': 'Ale nějaký Ananiáš se svou manželkou Safirou prodal statek', 'Sk 5:2': 'a ubral s vědomím své manželky z ceny, nějakou částku přinesl a položil apoštolům k nohám.', 'Sk 5:3': 'Petr mu řekl: „Ananiáši, proč naplnil satan tvé srdce, abys obelhal Ducha svatého a ubral něco z ceny za pole? ', 'Sk 5:4': 'Což nezůstávalo stále tvým, a když bylo prodáno, zdaž nebylo v tvé moci? Cože sis usmyslil v duši tento čin? Neselhal jsi lidem, nýbrž Bohu.“', 'Sk 5:5': 'Když Ananiáš slyšel tato slova, padl a zemřel. Na všecky, kteří to slyšeli, padl veliký strach. ', 'Sk 5:6': 'Mladí muži vstali, zahalili jej, vynesli a pochovali.', 'Sk 5:7': 'Zatím uplynuly asi tři hodiny, i vešla jeho žena, nevědouc, co se stalo. ', 'Sk 5:8': 'Petr ji oslovil: „Pověz mi, dali jste to pole za tolik a tolik? ', 'Sk 5:9': 'Odpověděla: „Ano, za tolik.“ Petr jí řekl: „Proč jste se smluvili, abyste pokoušeli Ducha Páně? Hle, kroky těch, kteří tvého muže pochovali, je slyšeti za dveřmi. Vynesou i tebe.“', 'Sk 5:10': 'I padla mu náhle k nohám a zemřela. Když mladí muži vešli, nalezli ji mrtvou, i vynesli a pochovali ji k jejímu muži. ', 'Sk 5:11': 'Celé církve a všech, kteří to slyšeli, se zmocnil veliký strach.', 'Sk 5:12': 'Všichni bývali pohromadě v Sloupoví Šalomounově. Apoštolové konali mnoho znamení a divů v lidu, ', 'Sk 5:13': 'Z ostatních pak nikdo se neodvážil k nim přidružiti, ačkoli je lid chválil. ', 'Sk 5:14': 'Ale přece přibývalo věřících v Pána, množství mužů i žen.', 'Sk 5:15': 'takže vynášeli na ulice nemocné a kladli je na ložích a nosítkách, aby, když Petr přicházel, aspoň jeho stín na některého z nich padl.', 'Sk 5:16': 'I z měst okolo Jeruzaléma se sbíhaly zástupy a přinášely nemocné a nečistými duchy zatížené; a ti byli všichni uzdravováni.', 'Sk 5:17': 'Velekněz Ananiáš a všichni jeho přátelé, totiž sekta saducejská, byli naplněni závistí ', 'Sk 5:18': 'i vztáhli ruce na apoštoly a uvrhli je do obecné vazby.', 'Sk 5:19': 'Ale anděl Páně v noci otevřel dveře vězení, vyvedl je a řekl jim:', 'Sk 5:20': '„Jděte, postavte se v svatyni a mluvte lidu všecka slova tohoto života.“', 'Sk 5:21': 'Když to uslyšeli, vešli na úsvitě do svatyně a učili. Zatím se dostavil velekněz a jeho přátelé, svolali synedrium a celé staršovstvo synů izraelských a poslali pro ně do žaláře, aby je přivedli.', 'Sk 5:22': 'Když tam služebníci přišli, nenalezli jich ve vězení. I vrátili se a oznámili:', 'Sk 5:23': '„Žalář jsme nalezli zavřený velmi pečlivě a hlídky stojící u dveří, ale když jsme otevřeli, uvnitř jsme nenalezli nikoho.“', 'Sk 5:24': 'Když tato slova uslyšel velitel svatyně a velekněží, byli na rozpacích, co se to asi stalo.', 'Sk 5:25': 'I přišel kdosi a oznámil jim: „Hle, ti muži, které jste uvrhli do vazby, stojí ve svatyni a učí lid.“', 'Sk 5:26': 'Tu odešel velitel s biřici a přivedl je, ale ne násilně, neboť se báli lidu, že by byli kamenováni.', 'Sk 5:27': 'Přivedli je tedy a postavili před synedrium. Velekněz se jich otázal:', 'Sk 5:28': '„Přísně jsme vám přikázali, abyste neučili v tomto jménu, a hle, vy jste celý Jeruzalém naplnili svým učením a chcete na nás uvaliti krev toho člověka.“ ', 'Sk 5:29': 'Petr a apoštolově odpověděli: „Více sluší poslouchati Boha než lidí.', 'Sk 5:30': 'Bůh našich praotců vzkřísil Ježíše, jehož jste vy pověsili na kříž a popravili. ', 'Sk 5:31': 'Toho Bůh povýšil na svou pravici jako vůdce a spasitele, aby dal Izraelovi pokání a odpuštění hříchů.', 'Sk 5:32': 'My pak jsme svědky těchto činů a Duch svatý, jejž Bůh dal těm, kteří ho poslouchají.“', 'Sk 5:33': 'Když to uslyšeli, rozzuřili se tak, že je chtěli zahubiti.', 'Sk 5:34': 'Ale jeden farizeus, jménem Gamaliel, učitel zákona, vážený u všeho lidu, povstal v radě, poručil, aby ty lidi na chvíli vyvedli,', 'Sk 5:35': 'a řekl: „Izraelští, rozmyslete si, co máte učiniti s těmito lidmi.', 'Sk 5:36': 'Před nedávnem povstal Teudas a říkal, že jest něco velkého; přidalo se k němu asi čtyři sta mužů, ale byl zabit, a všichni, kdož se ho přidrželi, byli rozptýleni a zničeni. ', 'Sk 5:37': 'Potom povstal Judas Galilejský v době soupisu a strhl za sebou lid; ale i on zahynul, a všichni, kdož se ho přidrželi, byli rozprášeni.', 'Sk 5:38': 'Pro tentokrát vám pravím: Nechte tyto lidi a pusťte je; je-li tento úmysl anebo tento čin jen z lidí, bude zmařen;', 'Sk 5:39': 'je-li však z Boha, nebudete ho moci zmařiti - aby nebylo o vás shledáno, že chcete bojovati proti Bohu!“ poslechli ho,', 'Sk 5:40': 'povolali apoštoly, zmrskali je, poručili jim, aby nemluvili v Ježíšově jménu, a propustili je.', 'Sk 5:41': 'I Oni tedy odcházeli ze synedria a radovali se, že byli uznáni za hodné, aby byli potupeni pro to jméno.', 'Sk 5:42': 'Nepřestávali pak každý den ve svatyni a po domech učit a kázat evangelium Krista Ježíše.', 'Sk 6:1': 'V těch dnech, když se učedníci množili, povstal repot Hellenistů proti Židům, že jejich vdovy jsou zanedbávány při denní stravovací službě. ', 'Sk 6:2': 'Svolalo tedy dvanáct apoštolů veškeré množství učedníků a řekli: „Není žádoucí, abychom my zanechali Božího slova a sloužili při stolech.', 'Sk 6:3': 'Vyhlédněte, bratří, ze sebe sedm mužů osvědčených, kteří jsou plni Ducha a moudrosti, a ustanovíme je k této potřebě;', 'Sk 6:4': 'my pak se dále věnujeme cele modlitbě a službě slova.“', 'Sk 6:5': 'Tato řeč se zalíbila veškerému množství, i vyvolili Štěpána, muže plného víry a Ducha svatého, Filipa, Prochora, Nikánora, Timona, Parménu a Mikuláše, antiochijského proselytu,', 'Sk 6:6': 'postavili je před apoštoly, pomodlili se a složili na ně ruce.', 'Sk 6:7': 'Boží slovo se šířilo, počet učedníků v Jeruzalémě se značně množil, i hojný zástup kněží se stal poslušným víry.', 'Sk 6:8': 'Štěpán, pln milosti a moci, dělal veliké divy a znamení mezi lidem.', 'Sk 6:9': 'Povstali někteří ze synagogy řečené „synagoga propuštěnců“, Cyrénských a Alexandrijských a obyvatel z Cilicie a Malé Azie, a přeli se se Štěpánem, ', 'Sk 6:10': 'ale nemohli odolati moudrosti a Duchu, v němž mluvil. ', 'Sk 6:11': 'Tu navedli muže, aby říkali: „Slyšeli jsme jej mluviti rouhavé řeči proti Mojžíšovi a proti Bohu.“', 'Sk 6:12': 'Tak pobouřili lid a starší i zákoníky, přikvapili naň, zmocnili se ho a vedli jej do synedria. ', 'Sk 6:13': 'Postavili lživé svědky, a ti říkali: „Tento člověk nepřestává mluviti řeči proti svatému místu a proti zákonu.', 'Sk 6:14': 'Neboť jsme ho slýchali říkati, že tenhle Ježíš Nazorejský zruší toto místo a přemění řády, jež nám dal Mojžíš.“', 'Sk 6:15': 'Všichni, kteří seděli v synedriu, na něj hleděli a viděli, že jeho tvář je jako tvář anděla.', 'Sk 7:1': 'Velekněz se zeptal: „Je tomu tak?“', 'Sk 7:2': 'On odpověděl: „Bratří a otcové, poslyšte! Bůh slávy se zjevil našemu praotci Abrahamovi, dokud byl v Mezopotamii, dříve než se usadil v Cháranu, ', 'Sk 7:3': 'a řekl mu: »Vyjdi ze své země a ze svého příbuzenstva a jdi do země, kterou ti ukáži.«', 'Sk 7:4': 'I vyšel ze země Chaldejské a usadil se v Cháranu. Odtud pak po smrti jeho otce jej přestěhoval do této země, v níž vy nyní bydlíte;', 'Sk 7:5': 'nedal mu v ní v dědictví ani stopy země, jen mu slíbil, že mu ji dá v majetek i jeho potomstvu po něm, ač neměl dítěte.', 'Sk 7:6': 'Bůh řekl takto: »Jeho potomstvo bude přechodně pobývati v cizí zemi, tam je zotročí a budou mu ubližovati čtyři sta let; ', 'Sk 7:7': 'ale národ, jemuž budou otročiti, já odsoudím - pravil Bůh -, a potom vyjdou a budou mi sloužiti na tomto místě.«', 'Sk 7:8': 'I dal mu smlouvu obřízky. Tak měl syna Izáka a obřezal jej osmého dne, Izák měl syna Jákoba a Jákob dvanáct patriarchů.“', 'Sk 7:9': '„Patriarchové žárlili na Jozefa a prodali jej do Egypta. Ale Bůh byl s ním, ', 'Sk 7:10': 'vysvobodil jej ze všech jeho tísní, dal mu přízeň a moudrost před Faraónem, králem egyptským, který jej ustanovil vládcem nad Egyptem a nad celým svým domem.', 'Sk 7:11': 'Přišel pak na Egypt i Kanaan hlad a veliká tíseň, takže naši praotcové nenacházeli potravy.', 'Sk 7:12': 'Když Jákob uslyšel, že v Egyptě je obilí, poslal tam naše praotce po prvé;', 'Sk 7:13': 'při druhé cestě se dal Jozef poznati svým bratřím, takže se Farao dověděl o Jozefově rodu.', 'Sk 7:14': 'Jozef pak poslal pro Jákoba, našeho praotce, a povolal jej s celým příbuzenstvem v počtu pětasemdesáti duší.', 'Sk 7:15': 'Jákob přešel do Egypta; když zemřel on i naši praotcové,', 'Sk 7:16': 'byli přeneseni do Sychemu a položeni do hrobu, jejž Abraham koupil za cenu stříbra od synů Emmorových v Sychemu.“', 'Sk 7:17': '„Když se pak přiblížila doba, kdy se měl splniti slib Boží daný s přísahou Abrahamovi, rozmnožil se lid a rozšířil v Egyptě, ', 'Sk 7:18': 'až nastoupil jiný král v Egyptě, který Jozefa neznal.', 'Sk 7:19': 'Ten přelstil náš rod a ubližoval našim praotcům; nutil je odkládati děti, aby nezůstaly na živu.“', 'Sk 7:20': '„V té době se narodil Mojžíš, a Bůh si jej oblíbil. Tři měsíce byl chován v domě otcovském. ', 'Sk 7:21': 'Když pak byl odložen, odnesla jej Faraonova dcera a vychovala si jej za syna. ', 'Sk 7:22': 'Mojžíš byl vyučen ve veškeré moudrosti Egypťanů a byl mocný v slovech i v činech.', 'Sk 7:23': 'Když se mu dovršil čtyřicátý rok, vstoupilo mu na mysl, podívati se na své bratří, syny izraelské.', 'Sk 7:24': 'Uviděl, jak se komusi děje křivda, i postavil se na odpor - zabil Egypťana a tak pomstil utiskovaného.', 'Sk 7:25': 'Domníval se, že jeho bratří pochopí, že jim Bůh skrze něho dává vysvobození, ale oni nechápali.', 'Sk 7:26': 'Druhého dne se mezi nimi objevil, když se přeli, a chtěl je pohnouti k míru; řekl jim: »Mužové, jste bratří! Proč si vespolek křivdíte?«', 'Sk 7:27': 'Ale ten, jenž křivdil svému bližnímu, jej odmítl: »Kdo tě ustanovil vládcem a rozhodčím nad námi?', 'Sk 7:28': 'Snad mě nechceš zabíti, jako jsi zabil včera toho Egypťana?«', 'Sk 7:29': 'Po té řeči Mojžíš utekl a usadil se přechodně v zemi Madiánské, kde měl dva syny.“', 'Sk 7:30': '„Po čtyřicíti letech se mu zjevil na poušti hory Sinai anděl v plameni hořícího keře.', 'Sk 7:31': 'Když to Mojžíš spatřil, divil se tomu vidění. Přibližoval se, aby se podíval; i ozval se hlas Páně: ', 'Sk 7:32': '»Já jsem Bůh tvých předků, Bůh Abrahamův, Izákův a Jákobův.« Mojžíš se ulekl a neodvážil se podívati.', 'Sk 7:33': 'Pán mu řekl: »Zuj obuv s nohou! Neboť místo, na němž stojíš, je svaté.', 'Sk 7:34': 'Dobře jsem viděl křivdu svého lidu v Egyptě, slyšel jsem jeho vzdechy, i sestoupil jsem, abych je vysvobodil. Pojď tedy, pošlu tě do Egypta.«', 'Sk 7:35': 'Tohoto Mojžíše, jehož se odřekli řkouce: »Kdo tě ustanovil vládcem a rozhodčím?«, toho poslal Bůh jako vládce a vysvoboditele rukou anděla, jenž se mu zjevil ve kři.', 'Sk 7:36': 'Ten je vyvedl a konal divy a znamení v Egyptské zemi, v Rudém moři a na poušti po čtyřicet let.', 'Sk 7:37': 'To je ten Mojžíš, který synům izraelským řekl: »Proroka vám vzbudí Bůh z vašich bratří jako mne.«', 'Sk 7:38': 'To je ten, který se stýkal v shromáždění na poušti s andělem, jenž k němu mluvil na hoře Sinai, a s našimi praotci; který přijal živé výroky, aby vám je dal;', 'Sk 7:39': 'ale naši praotcové ho nechtěli poslouchati, nýbrž odmítli ho, obrátili se srdcem k Egyptu ', 'Sk 7:40': 'a řekli Aronovi: »Udělej nám bohy, kteří by nám šli v čele. Neboť tento Mojžíš, který nás vyvedl z Egypta, - nevíme, co se s ním stalo.«', 'Sk 7:41': 'I udělali si v oněch dnech tele, obětovali modle a pořádali slavnosti výtvoru vlastních rukou.', 'Sk 7:42': 'Bůh se odvrátil a vydal je v službu nebeskému vojsku, jak je psáno v knize proroků: »Což jste mně přinášeli žertvy a oběti za těch čtyřicet let na poušti, dome izraelský?', 'Sk 7:43': 'Nenosili jste spíše stánek Molocha a hvězdu boha Romfy, obrazy, jež jste si udělali, abyste se jim klaněli? Přestěhuji vás proto až za Babylon.«', 'Sk 7:44': 'Naši praotcové na poušti měli stánek svědectví, jak přikázal ten, který mluvil k Mojžíšovi, aby jej udělal podle vzoru, jejž viděl.', 'Sk 7:45': 'Ten také přejali naši praotcové a vnesli s Jozuou do území pohanů, jež Bůh vypudil před našimi praotci, a měli jej až do doby Davidovy.', 'Sk 7:46': 'David došel milosti před Bohem a prosil, aby směl vyhledati místo pro stan domu Jákobova.', 'Sk 7:47': 'Šalomoun pak mu vystavěl dům.', 'Sk 7:48': 'Ale Svrchovaný nebydlí v příbytcích udělaných rukama, jak praví prorok:', 'Sk 7:49': '»Nebe jest mi trůnem, země podnoží mých nohou. Jaký dům mi vystavíte? praví Pán; Které jest místo mého spočinutí?', 'Sk 7:50': 'Což neudělala má ruka všecko to?«', 'Sk 7:51': 'Vy tvrdošíjní, neobřezaní v srdcích a v sluchu, vy stále vzdorujete Duchu svatému, - jak vaši praotcové, tak i vy.', 'Sk 7:52': 'Kterého z proroků nepronásledovali vaši praotcové? Pobili ty, kteří předem zvěstovali příchod Spravedlivého. Jeho zrádci a vrahy jste se nyní stali vy, - ', 'Sk 7:53': 'vy, kteří jste zákon z rozkazu andělů přijali, ale nezachovali.“', 'Sk 7:54': 'Když to slyšeli, zuřili v svých srdcích a skřípali na něj zuby.', 'Sk 7:55': 'On, pln Ducha svatého, pohleděl do nebe a uviděl slávu Boží a Ježíše stojícího po pravici Boží.', 'Sk 7:56': '„Hle,“ - pravil - „vidím nebesa otevřená a Syna člověka stojícího po pravici Boží.“', 'Sk 7:57': 'Vzkřikli hlasitě a zacpali si uši. Vrhli se hromadně na něj,', 'Sk 7:58': 'vyhnali jej z města a kamenovali jej. Svědkové složili své pláště k nohám mladého muže jménem Saul.', 'Sk 7:59': 'Kamenovali Štěpána, který volal o pomoc: „Pane Ježíši, přijmi mého ducha!“', 'Sk 7:60': 'Pak poklekl a vzkřikl hlasitě: „Pane, nepočítej jim tento hřích!“ Po tom slově zesnul.', 'Sk 8:1': 'Saul docela schvaloval jeho vraždu. V ten den vzniklo velké pronásledování proti církvi v Jeruzalémě. Všichni, kromě apoštolů, se rozprchli po zemi Judské a Samařské. ', 'Sk 8:2': 'Štěpána pochovali zbožní muži a velmi nad ním lkali.', 'Sk 8:3': 'Saul pak hubil církev, vnikal do domů, odvlékal muže i ženy a vydával je do vězení.', 'Sk 8:4': 'Ti, kdož se rozprchli, prošli zemi a zvěstovali slovo evangelia.', 'Sk 8:5': 'Filip sestoupil do hlavního města samařského a kázal jim Krista. ', 'Sk 8:6': 'Zástupy hromadně věnovaly pozornost tomu, co Filip mluvil, když slyšely a viděly znamení, která činil.', 'Sk 8:7': 'Neboť z mnohých, kteří byli posedlí, vycházeli nečistí duchové s hlasitým křikem; mnozí ranění mrtvicí a chromí byli uzdraveni.', 'Sk 8:8': 'V celém tom městě nastala veliká radost.', 'Sk 8:9': 'Nějaký muž jménem Šimon v tom městě dříve prováděl kouzla a uváděl v úžas samařský lid; říkal o sobě, že jest něco velikého. ', 'Sk 8:10': 'Všichni od nejmenšího do největšího mu věnovali pozornost a říkali: „Tento muž jest Boží moc nazývaná Velikou mocí.“', 'Sk 8:11': 'Věnovali mu pozornost, protože je dlouhý čas uváděl v úžas svými kouzly.', 'Sk 8:12': 'Když však uvěřili Filipovi, který kázal evangelium království Božího a jméno Ježíše Krista, dávali se křtíti muži i ženy.', 'Sk 8:13': 'I sám Šimon uvěřil, dal se pokřtíti a držel se Filipa, a poněvadž viděl znamení a velké mocné činy, které se dály, žasl.', 'Sk 8:14': 'Když apoštolé v Jeruzalémě uslyšeli, že Samaria přijala slovo Boží, poslali k nim Petra a Jana;', 'Sk 8:15': 'ti tam přišli a modlili se za ně, aby se jim dostalo Ducha svatého.', 'Sk 8:16': 'Do té doby totiž na nikoho z nich Duch nepadl, jen byli pokřtěni ve jméno Pána Ježíše.', 'Sk 8:17': 'Tu na ně složili ruce, a oni přijali Ducha svatého.', 'Sk 8:18': 'Když Šimon viděl, že vkládáním rukou apoštolů se dává Duch, přinesl jim peníze', 'Sk 8:19': 'a řekl: „Dejte i mně tuto moc, aby ten, na koho složím ruce, přijal Ducha svatého.“', 'Sk 8:20': 'Ale Petr mu odpověděl: „Ať zhyne tvé stříbro i s tebou, poněvadž ses domníval, že si můžeš Boží dar koupiti za peníze!', 'Sk 8:21': 'Nedostane se ti podílu ani účasti v tomto slově, neboť tvé srdce není upřímné před Bohem.', 'Sk 8:22': 'Kaj se tedy z této své špatnosti a pros Pána, zda by ti nemohl býti odpuštěn úmysl tvého srdce.', 'Sk 8:23': 'Vidím totiž, že jsi propadl hořké žluči a poutu nepravosti.“', 'Sk 8:24': 'Šimon odpověděl: „Proste za mne Pána, aby mne nestihlo to, co jste řekli.“', 'Sk 8:25': 'Oni tedy, když vydali svědectví a domluvili slovo Páně, vrátili se do Jeruzaléma a kázali evangelium v mnohých osadách samařských.', 'Sk 8:26': 'Anděl Páně promluvil k Filipovi: „Vstaň a jdi k jihu na cestu, jež vede z Jeruzaléma do Gázy a je pustá“.', 'Sk 8:27': 'I vstal a šel. A hle, jakýsi Ethiop, mocný dvořan ethiopské královny Kandaky, který byl správcem celého jejího pokladu, byl přišel, aby vykonal bohoslužbu v Jeruzalémě, ', 'Sk 8:28': 'a nyní se vracel. Seděl na svém voze a četl proroka Izaiáše.', 'Sk 8:29': 'Duch řekl Filipovi: „Přistup a přidruž se k tomu vozu.“', 'Sk 8:30': 'Filip přiběhl a uslyšel, jak čte proroka Izaiáše, a řekl: „Zdali pak rozumíš tomu, co čteš?“', 'Sk 8:31': 'On odpověděl: „Jak bych mohl, nebude-li mi někdo vůdcem?“ a pozval Filipa, aby vstoupil a usedl s ním.', 'Sk 8:32': 'Odstavec Písma, jejž četl, byl tento: »Jako ovce na porážku byl veden a jako beránek před tím, jenž jej stříhal, bez hlesu, tak neotvíral svých úst.', 'Sk 8:33': 'Ponížením byl soud nad ním zrušen; kdo vypoví jeho rod? Jeho život jest vzat od země.«', 'Sk 8:34': 'Dvořan se otázal Filipa: „Prosím tě, o kom to mluví prorok? Sám o sobě či o někom jiném?“', 'Sk 8:35': 'Filip otevřel rty, začal od tohoto Písma a vypravoval mu zvěst o Ježíšovi.', 'Sk 8:36': 'Jak jeli cestou dál, přišli k jakési vodě; i řekl dvořan: „Hle, voda! Co brání, abych nebyl pokřtěn?“ ', 'Sk 8:37': '---', 'Sk 8:38': 'I poručil, aby se vůz zastavil, oba sestoupili do vody, Filip i dvořan, a pokřtil jej.', 'Sk 8:39': 'Když pak vystoupili z vody, Duch Páně uchopil Filipa. Dvořan ho již neviděl. Jel tedy svou cestou a radoval se. ', 'Sk 8:40': 'Filip pak se octl v Azotu. Procházel všemi městy a kázal evangelium, až přišel do Cezareje.', 'Sk 9:1': 'Saul ještě soptil hrozbami a proléváním krve proti učedníkům Páně. Šel k veleknězovi', 'Sk 9:2': 'a vyžádal si od něho dopisy k synagogám v Damašku, aby, najde-li tam nějaké přívržence toho náboženství, muže i ženy, přivedl je spoutané do Jeruzaléma. ', 'Sk 9:3': 'Když se cestou blížil k Damašku, najednou jej ozářilo světlo z nebe.', 'Sk 9:4': 'I padl na zem a uslyšel hlas, který k němu mluvil: „Saule, Saule, proč mě pronásleduješ?“', 'Sk 9:5': 'Odpověděl: „Kdo jsi, Pane?“ On řekl: „Já jsem Ježíš, kterého ty pronásleduješ.', 'Sk 9:6': 'Ale vstaň, jdi do města, bude ti řečeno, co máš činiti.“', 'Sk 9:7': 'Muži, kteří s ním cestovali, stáli oněmělí; slyšeli sice hlas, ale nikoho neviděli.', 'Sk 9:8': 'Saul povstal se země, ale ačkoli jeho oči byly otevřeny, neviděl nic. Vzali jej tedy za ruku a zavedli do Damašku.', 'Sk 9:9': 'Tři dni neviděl, nejedl ani nepil.', 'Sk 9:10': 'V Damašku byl jeden učedník, jménem Ananiáš. Tomu řekl Pán ve vidění: „Ananiáši!“ On odpověděl: „Zde jsem, Pane!“', 'Sk 9:11': 'Pán mu řekl: „Vstaň a jdi do ulice, které se říká Rovná, a vyhledej v domě Judově Saula, jménem Tarského. Zrovna se modlí,', 'Sk 9:12': 'a uviděl muže, jménem Ananiáše, jak k němu vchází a skládá na něj ruce, aby zase nabyl zraku.“', 'Sk 9:13': 'Ananiáš odpověděl: „Ale Pane, slyšel jsem od mnohých o tomto muži, co zlého učinil svatým v Jeruzalémě.', 'Sk 9:14': 'I zde má od velekněží plnou moc spoutati všecky, kdož vzývají tvé jméno.“', 'Sk 9:15': 'Ale Pán mu řekl: „Jen jdi! neboť on mi je vyvoleným nástrojem, aby vnesl mé jméno před pohany, krále i syny izraelské.', 'Sk 9:16': 'Já mu ukáži, co všecko musí trpěti pro mé jméno.“', 'Sk 9:17': 'Ananiáš tedy odešel, vešel do toho domu, vložil naň ruce a řekl: „Bratře Saule, Pán mě poslal, Ježíš, jenž se ti zjevil na cestě, po které jsi kráčel, abys zase nabyl zraku a byl naplněn Duchem svatým.“', 'Sk 9:18': 'Hned jako by mu šupiny spadly s očí, nabyl zraku, povstal, byl pokřtěn, ', 'Sk 9:19': 'přijal pokrm a posilnil se. Po několik dní zůstal s učedníky v Damašku', 'Sk 9:20': 'a hned po synagogách kázal o Ježíšovi, že je Syn Boží.', 'Sk 9:21': 'Všichni, kteří jej slyšeli, žasli a říkali: „Což to není ten, jenž v Jeruzalémě řádil mezi vyznavači toho jména? I sem přece přišel jen proto, aby je poutal a odváděl k velekněžím!“', 'Sk 9:22': 'Ale Saul si počínal tím mocněji a uváděl do úzkých Židy, kteří bydlili v Damašku, svými důkazy, že Ježíš je Kristus.', 'Sk 9:23': 'Po delší době se Židé uradili, že ho zahubí.', 'Sk 9:24': 'Ale jejich úklad byl Saulovi prozrazen. Hlídali sice brány ve dne v noci, aby jej zahubili,', 'Sk 9:25': 'ale jeho učedníci jej v noci vzali, vysadili otvorem ve zdi a spustili v koši.', 'Sk 9:26': 'Saul přibyl do Jeruzaléma a pokoušel se přidružiti k učedníkům. Ale všichni se ho báli, poněvadž nevěřili, že je učedníkem.', 'Sk 9:27': 'Barnabáš však se ho ujal, přivedl jej k apoštolům a vypravoval jim, jak na cestě uviděl Pána a ten k němu promluvil, a jak v Damašku směle mluvil v Ježíšově jménu. ', 'Sk 9:28': 'I byl s nimi, chodil všude volně v Jeruzalémě a mluvil směle ve jménu Páně;', 'Sk 9:29': 'rozmlouval také a přel se s Hellenisty, takže se pokoušeli jej zahubiti. ', 'Sk 9:30': 'Když se toho bratří dověděli, odvedli jej do Cezareje a vypravili do Tarsu.', 'Sk 9:31': 'Církev po celé Judei, Galilei a Samarii měla pokoj, budovala se, kráčela v bázni Páně a množila se potěchou Ducha svatého.', 'Sk 9:32': 'Petr procházel všudy a přišel také k svatým, kteří bydlili v Lyddě. ', 'Sk 9:33': 'Tam našel nějakého člověka jménem Eneáše, který osm let proležel na loži, poněvadž byl ochrnutý. ', 'Sk 9:34': 'Petr mu řekl: „Eneáši, Ježíš Kristus tě uzdravuje! Vstaň a ustel si!“ Hned vstal.', 'Sk 9:35': 'Viděli jej všichni obyvatelé Lyddy a Saronu a obrátili se k Pánu.', 'Sk 9:36': 'V Joppě byla učednice jménem Tabita, což přeloženo do řečtiny zní Dorkas. ', 'Sk 9:37': 'Právě v těch dnech se rozstonala a umřela, i umyli ji a položili do horní komnaty.', 'Sk 9:38': 'Poněvadž Lydda byla blízko Joppy, učedníci uslyšeli, že je tam Petr, a poslali k němu dva muže s prosbou: „Nemeškej přijíti sem k nám!“', 'Sk 9:39': 'Petr vstal a šel s nimi. Když tam došel, zavedli jej do horní komnaty, i přistoupily k němu všecky vdovy s pláčem a ukazovaly košile a pláště, které jim dělala Dorkas, dokud byla s nimi.', 'Sk 9:40': 'Petr všecky poslal ven, klekl a modlil se, obrátil se k mrtvole a řekl: „Tabito, povstaň!“ Ona otevřela oči, a když uviděla Petra, posadila se.', 'Sk 9:41': 'Podal jí ruku a postavil ji. Pak zavolal svaté a vdovy a postavil ji před ně živou.', 'Sk 9:42': 'To se rozhlásilo po celé Joppě, a mnozí uvěřili v Pána.', 'Sk 9:43': 'Petr pak zůstal nějaký čas v Joppě u koželuha Šimona.', 'Sk 10:1': 'Nějaký muž v Cezarei, jménem Kornelius, četař praporu, řečeného italský, ', 'Sk 10:2': 'člověk zbožný a bohabojný s celým svým domem, štědrý v almužnách lidu a vytrvalý na modlitbách k Bohu, ', 'Sk 10:3': 'spatřil kolem třetí hodiny odpoledne ve vidění zřetelně anděla Božího, jak k němu vchází a volá na něj: „Kornelie!“', 'Sk 10:4': 'Zahleděl se na něj se strachem a řekl: „Co jest, Pane?“ Anděl odpověděl: „Tvé prosby a tvé almužny vstoupily před Boha, aby se na ně rozpomněl.', 'Sk 10:5': 'Pošli nyní někoho do Joppy a pozvi jakéhosi Šimona, řečeného Petr; ', 'Sk 10:6': 'je hostem jakéhosi koželuha Šimona, který má dům u moře.“', 'Sk 10:7': 'Když odešel anděl, který k němu mluvil, zavolal dva z čeledi a zbožného vojáka, kteří se s ním stále stýkali,', 'Sk 10:8': 'vypravoval jim všecko a poslal je do Joppy.', 'Sk 10:9': 'Když druhého dne ještě byli na cestě a blížili se k městu, vystoupil Petr na plochou střechu, aby se pomodlil kolem poledne.', 'Sk 10:10': 'Zlačněl a chtěl něco snísti. Zatím co mu chystali jídlo, upadl do vytržení:', 'Sk 10:11': 'viděl otevřené nebe a jakousi nádobu sestupující jako veliké prostěradlo za čtyři rohy spouštěné na zemi.', 'Sk 10:12': 'V ní byli čtvernožci všech druhů, plazi zemští a ptáci nebeští.', 'Sk 10:13': 'Ozval se hlas k němu: „Vstaň, Petře, zabij a pojez!“', 'Sk 10:14': 'Petr odpověděl: „Nikterak, Pane! Nikdy jsem nejedl nic poskvrněného a nečistého!“', 'Sk 10:15': 'Hlas se k němu ozval ještě po druhé: „Co Bůh očistil, nepokládej ty za nečisté!“', 'Sk 10:16': 'To se stalo třikrát, a pak najednou byla nádoba vyzdvižena do nebe.', 'Sk 10:17': 'Zatím co Petr byl na rozpacích, co asi znamená vidění, které spatřil, hle, muži poslaní od Kornelia se vyptali na Šimonův dům, stáli u vrat,', 'Sk 10:18': 'zavolali a tázali se, je-li tu hostem Šimon, nazývaný Petr.', 'Sk 10:19': 'Když Petr přemýšlel o tom vidění, řekl mu Duch: „Hle, tři muži tě hledají.', 'Sk 10:20': 'Vstaň, sestup a bez jakýchkoli rozpaků jdi s nimi; neboť já jsem je poslal.“', 'Sk 10:21': 'Petr tedy sestoupil k těm mužům a řekl: „Hle, já jsem ten, kterého hledáte. Jaká jest příčina, pro kterou jste zde?“', 'Sk 10:22': 'Oni odpověděli: „četař Kornelius, muž spravedlivý a bohabojný, který se těší výborné pověsti u veškerého židovského lidu, dostal pokyn od svatého anděla, aby tě pozval do svého domu a poslechl, co mu máš říci.“', 'Sk 10:23': 'Zavolal je dovnitř a pohostil je. Druhého dne vstal a vyšel s nimi, a někteří bratří z Joppy šli s ním.', 'Sk 10:24': 'Příštího dne vešel do Cezareje. Kornelius je čekal, svolal své příbuzné a nejbližší přátele. ', 'Sk 10:25': 'Když Petr vstoupil, šel mu Kornelius vstříc, padl mu k nohám a poklonil se.', 'Sk 10:26': 'Petr jej zvedl a řekl: „Vstaň! Vždyť i já jsem jen člověk!“', 'Sk 10:27': 'Za hovoru s ním vešel, nalezl četné shromáždění', 'Sk 10:28': 'a řekl jim: „Víte, jak nezákonné jest pro Žida přidružovati se k cizinci nebo navštěvovati jej. Ale mně Bůh ukázal, abych žádného člověka nepokládal za poskvrněného nebo nečistého.', 'Sk 10:29': 'Proto jsem také bez odmluvy přišel, když jsem byl pozván. Nyní se ptám, z jakého důvodu jste mě pozvali.“', 'Sk 10:30': 'Kornelius odpověděl: „Před čtyřmi dny právě v tuto hodinu, třetí odpoledne, jsem se modlil v svém domě, a hle, postavil se přede mne muž v zářivém šatě', 'Sk 10:31': 'a řekl: »Kornelie, tvá modlitba byla vyslyšena a tvých almužen bylo vzpomenuto před Bohem. ', 'Sk 10:32': 'Pošli tedy do Joppy a povolej si Šimona, který slově Petr; je hostem v domě koželuha Šimona u moře.«', 'Sk 10:33': 'Hned jsem tedy pro tebe poslal, a ty jsi laskavě přišel. Nyní pak my všichni jsme tu před Bohem, abychom uslyšeli, co ti bylo nařízeno od Pána.“', 'Sk 10:34': 'Petr otevřel rty a řekl: „Opravdu chápu, že Bůh nečiní rozdílu v lidech,', 'Sk 10:35': 'nýbrž každý, kdo se ho bojí a koná spravedlnost, je mu v každém národě vítán.', 'Sk 10:36': 'Slovo, jež poslal synům izraelským, aby hlásal evangelium pokoje skrze Ježíše Krista, to jest Pán všeho.', 'Sk 10:37': 'Vy víte, jak se zpráva o té události rozšířila po celé Judei, počínajíc Galileou, po křtu, jejž kázal Jan,', 'Sk 10:38': 'jak Bůh pomazal Duchem svatým a mocí Ježíše z Nazareta, jenž procházel všude, konal dobro a léčil všecky lidi opanované ďáblem, poněvadž Bůh byl s ním. ', 'Sk 10:39': 'My jsme svědky všeho, co učinil v krajině Judské a v Jeruzalémě. Toho zahubili přibitím na kříž.', 'Sk 10:40': 'Ale Bůh jej vzkřísil třetího dne a dal mu, aby se zjevil,', 'Sk 10:41': 'ovšem ne všemu lidu, ale svědkům, kteří k tomu byli od Boha předem zvoleni, nám, kteří jsme s ním jedli a pili po jeho zmrtvýchvstání.', 'Sk 10:42': 'Nám pak nařídil, abychom kázali lidu a svědčili, že on je ten, jenž byl určen od Boha za soudce živých i mrtvých.', 'Sk 10:43': 'Pro něj svědčí všichni proroci, že každý, kdo v něj věří, dostane odpuštění hříchů pro jeho jméno.“', 'Sk 10:44': 'Ještě když Petr tato slova promlouval, padl Duch svatý na všecky, kteří slyšeli tuto řeč.', 'Sk 10:45': 'Věřící ze Židovstva, kteří přišli s Petrem, užasli, že dar Ducha svatého jest vylit i na pohany,', 'Sk 10:46': 'neboť je slyšeli mluviti jazyky a velebiti Boha. Petr se otázal:', 'Sk 10:47': '„Může někdo zabrániti, aby nebyli vodou pokřtěni ti, kdož přijali Ducha svatého jako my?“', 'Sk 10:48': 'Rozkázal pak jménem Ježíše Krista, aby byli pokřtěni. Pak ho poprosili, aby s nimi zůstal několik dní.', 'Sk 11:1': 'Apoštolé a bratří v Judei uslyšeli, že i pohané přijali slovo Boží.', 'Sk 11:2': 'Když pak Petr přišel do Jeruzaléma, přeli se s ním věřící z obřezaných:', 'Sk 11:3': '„Vešel jsi k lidem neobřezaným a jedl jsi s nimi.“', 'Sk 11:4': 'Petr jim začal vykládati po pořádku: ', 'Sk 11:5': '„Byl jsem v městě Joppě a při modlitbě jsem u vytržení spatřil vidění: jakási nádoba sestupovala jako veliké prostěradlo, za čtyři rohy spouštěné s nebe, a přišla až ke mně.', 'Sk 11:6': 'Když jsem se do ní pozorně zahleděl, uviděl jsem zemské čtyrnožce, šelmy a plazy a nebeské ptáky.', 'Sk 11:7': 'Uslyšel jsem pak hlas, který mi řekl: »Vstaň, Petře, zabij a jez!« ', 'Sk 11:8': 'Odpověděl jsem: »Nikterak, Pane, neboť nikdy nevešlo do mých úst nic poskvrněného nebo nečistého.« ', 'Sk 11:9': 'Hlas z nebe mi řekl po druhé: »Co Bůh očistil, ty nepokládej za poskvrněné.« ', 'Sk 11:10': 'To se stalo do třetice, a pak bylo všecko zase vtaženo do nebe.', 'Sk 11:11': 'A hle, právě se zastavili tři muži u domu, v kterém jsme byli, poslaní ke mně z Cezareje. ', 'Sk 11:12': 'Duch pak mi řekl, abych s nimi bez jakýchkoli rozpaků šel. Šlo se mnou také těchto šest bratří a vešli jsme do domu toho muže.', 'Sk 11:13': 'On nám vypravoval, jak uviděl v svém domě stojícího anděla, který řekl: »Pošli do Joppy a pozvi si Šimona řečeného Petr; ', 'Sk 11:14': 'ten ti poví slova, jimiž budeš spasen ty i celý tvůj dům.«', 'Sk 11:15': 'Když jsem pak počal mluviti, padl Duch svatý na ně jako na nás na počátku.', 'Sk 11:16': 'Vzpomněl jsem si na výrok Páně, jak řekl: »Jan křtil vodou, vy však budete pokřtěni Duchem svatým.«', 'Sk 11:17': 'Jestliže tedy Bůh dal stejný dar jim jako nám, když uvěřili v Pána Ježíše Krista, kdo jsem já, abych směl překážeti Bohu?“ -', 'Sk 11:18': 'Když to uslyšeli, umlkli a velebili Boha: „Tak tedy i pohanům dal Bůh pokání k životu!“', 'Sk 11:19': 'Ti, kdož se po útisku způsobeném pro Štěpána rozprchli, rozešli se až do Fénicie, Cypru a Antiochie, ale nikomu nemluvili slovo Boží než jen Židům.', 'Sk 11:20': 'Někteří z nich však byli z Cypru a z Cyrény; ti šli do Antiochie a mluvili i k Řekům a zvěstovali jim evangelium Pána Ježíše.', 'Sk 11:21': 'Pomoc Boží pak byla s nimi, a velký počet uvěřil a obrátil se k Pánu.', 'Sk 11:22': 'Zpráva o tom se donesla k sluchu církve v Jeruzalémě, i poslali Barnabáše do Antiochie.', 'Sk 11:23': 'Ten přišel, uviděl milost Boží, zaradoval se a povzbuzoval všecky, aby setrvali v úmyslu svého srdce k Pánu;', 'Sk 11:24': 'Neboť to byl muž dobrý a plný Ducha svatého a víry. Četný zástup se přidal k Pánu.', 'Sk 11:25': 'Pak šel do Tarsu vyhledat Saula,', 'Sk 11:26': 'a když ho nalezl, přivedl jej do Antiochie. Potom tam společně pobyli celý rok v církvi a vyučili velký zástup. V Antiochii byli učedníci prvně nazváni „Kristovci“ - křesťany.', 'Sk 11:27': 'V těch dnech přišli do Antiochie z Jeruzaléma proroci.', 'Sk 11:28': 'Jeden z nich, jménem Agabus, povstal a naznačoval mocí Ducha, že nastane velký hlad po celé zemi; ten vznikl za Klaudia. - ', 'Sk 11:29': 'Proto se rozhodli, že každý z učedníků podle toho, jak kdo mohl, pošle pomoc bratřím, kteří bydlili v Judei.', 'Sk 11:30': 'Tak i učinili a poslali starším po Barnabášovi a Saulovi.', 'Sk 12:1': 'V tom čase král Heródes vztáhl ruce, aby ublížil některým z církve. ', 'Sk 12:2': 'Zahubil mečem Jakuba, bratra Janova.', 'Sk 12:3': 'Když viděl, že se to líbí Židům, pokračoval a zatkl také Petra. Bylo to o svátcích nekvašených chlebů.', 'Sk 12:4': 'Zmocnil se ho, dal jej do vězení a svěřil čtyřem čtveřicím vojáků, aby jej hlídali; po velkonocích jej chtěl předvésti lidu.', 'Sk 12:5': 'Petr byl střežen ve vězení. Církev se zaň stále modlila k Bohu.', 'Sk 12:6': 'Když pak jej hodlal Heródes předvésti, té noci Petr spal mezi dvěma vojáky, svázán dvěma řetězy, a strážcové přede dveřmi hlídali vězení.', 'Sk 12:7': 'A hle, objevil se anděl Páně a světlo ozářilo komoru; uhodil Petra do boku, probudil jej a řekl: „Rychle vstaň!“ Řetězy mu spadly s rukou.', 'Sk 12:8': 'Anděl mu řekl: „Opásej se a obuj si sandály!“ Učinil tak. I řekl mu: „Oblec si plášť a pojď za mnou!“', 'Sk 12:9': 'Vyšel a šel za ním, ale nevěděl, zdali to, co se stalo skrze anděla, je skutečnost; myslil si, že má vidění.', 'Sk 12:10': 'Prošli první hlídkou i druhou, přišli k železné bráně, která vedla do města, ta se jim sama od sebe otevřela; i vyšli, prošli jednou ulicí, a najednou anděl od něho zmizel.', 'Sk 12:11': 'Petr se vzpamatoval a řekl: „Nyní vím opravdu, že Pán poslal svého anděla a vysvobodil mě z ruky Heródovy a ze všeho, co židovský lid čekal.“', 'Sk 12:12': 'Když si to uvědomil, šel k domu Marie, matky Jana, nazývaného také Marek, kde se sešlo mnoho lidí k modlitbě.', 'Sk 12:13': 'Když zatloukl na dvířka u brány, vyšla služka, jménem Rodé, poslechnout;', 'Sk 12:14': 'poznala Petrův hlas a v radosti neotevřela bránu, nýbrž vběhla oznámit, že Petr stojí před branou.', 'Sk 12:15': 'Ale oni jí řekli: „Blázníš!“ Ona však tvrdila, že je tomu tak. Odpověděli: „Jest to jeho anděl.“', 'Sk 12:16': 'Když Petr neustával tlouci, otevřeli, uviděli jej a užasli.', 'Sk 12:17': 'Pokynul jim rukou, aby ztichli, vypravoval jim, jak jej Pán vyvedl z vězení, a pak řekl: „Oznamte to Jakubovi a bratřím.“ Potom odešel a odebral se na jiné místo.', 'Sk 12:18': 'Když nastal den, vznikl nemalý poplach mezi vojáky, co se asi stalo s Petrem.', 'Sk 12:19': 'Heródes ho dal hledati, ale nenalezl ho. Vyslechl tedy hlídky a dal je odvésti, potom odešel z Judeje do Cezareje a pobýval tam.', 'Sk 12:20': 'Byl rozhněván na Tyřany a Sidóňany. I přišli k němu hromadně, naklonili si Blasta, který byl královským komořím, a prosili o mír, poněvadž jejich země potravou závisela na královském území.', 'Sk 12:21': 'V ustanovený den se Heródes, oděn královským rouchem, posadil na trůn a měl k nim proslov.', 'Sk 12:22': 'Lid volal: „To je hlas Boží, ne lidský!“', 'Sk 12:23': 'Najednou však jej ranil anděl Páně za to, že nevzdal čest Bohu: byl rozežrán červy a zemřel.', 'Sk 12:24': 'Slovo Páně se šířilo a množilo.', 'Sk 12:25': 'Barnabáš a Saul vykonali svou službu a vrátili se z Jeruzaléma. Vzali s sebou Jana nazývaného Marek.', 'Sk 13:1': 'V Antiochii byli v tamější církvi proroci a učitelé, Barnabáš, Šimon jmenovaný Niger-Černý, Lucius z Cyrény, Manahen, který byl kojen společně s tetrarchou Herodem, a Saul.', 'Sk 13:2': 'Když konali bohoslužbu Pánu a postili se, řekl Duch svatý: „Oddělte mi Barnabáše a Saula k dílu, ke kterému jsem je povolal.“', 'Sk 13:3': 'Tu vykonali půst a modlitbu, vložili na ně ruce a vyslali je.', 'Sk 13:4': 'Oni pak, vysláni Duchem svatým, odešli do Seleucie a odtud se odplavili na Cypr;', 'Sk 13:5': 'když se dopravili do Salaminy, zvěstovali slovo Boží v židovských synagogách. Za pomocníka měli Jana.', 'Sk 13:6': 'Když prošli celý ostrov až do Páfu, nalezli jednoho kouzelníka, lživého proroka, Žida, který se jmenoval Barjezus', 'Sk 13:7': 'a byl v průvodu místodržitele Sergia Pavla, muže rozumného. Ten si povolal Barnabáše a Saula a žádal slyšeti slovo Boží.', 'Sk 13:8': 'Proti nim se postavil Elymas kouzelník - tak se totiž překládá jeho jméno - a snažil se odvrátiti místodržitele od víry.', 'Sk 13:9': 'Ale Saul - který se jmenoval také Pavel -, naplněn Duchem svatým, se na něj zahleděl', 'Sk 13:10': 'a řekl: „Člověče plný klamu a všeliké zločinnosti, synu ďáblův, nepříteli každé spravedlnosti, což nepřestaneš podvraceti přímé cesty Páně?', 'Sk 13:11': 'Hle, nyní jest ruka Páně proti tobě, oslepneš a neuvidíš nějaký čas slunce.“ Najednou na něj padla mlha a tma, takže obcházel a tápal, aby ho někdo vzal za ruku.', 'Sk 13:12': 'Když místodržitel uviděl, co se stalo, uvěřil, užaslý nad učením Páně.', 'Sk 13:13': 'Od Páfu odplavila se družina Pavlova do Pergy v Pamfylii. Ale Jan se od nich oddělil a vrátil se do Jeruzaléma. ', 'Sk 13:14': 'Oni pak postupovali od Pergy, přišli do Antiochie v Pizidii, vešli do synagogy v sobotu a posadili se.', 'Sk 13:15': 'Po přečtení zákona a proroků poslali k nim představení synagogy a řekli: „Bratří, máte-li nějaké slovo povzbuzení k lidu, mluvte!“', 'Sk 13:16': 'Povstal Pavel, pokynul rukou a promluvil: „Izraelští a lidé bohabojní, slyšte! ', 'Sk 13:17': 'Bůh tohoto izraelského lidu vyvolil naše praotce, zvelebil tento lid, když pobýval v Egyptě, vyvedl jej z něho vztaženým ramenem,', 'Sk 13:18': 'asi po čtyřicet let pečoval o jejich obživu na poušti, ', 'Sk 13:19': 'vyhubil sedm kmenů v zemi Kanaan a dal jim jejich zemi v dědictví ', 'Sk 13:20': 'asi na čtyřistapadesát let. Potom jim dal soudce až po proroka Samuele.', 'Sk 13:21': 'Když si pak žádali krále, dal jim Bůh Saula, syna Kisova, muže z kmene Benjaminova, na čtyřicet let.', 'Sk 13:22': 'Pak jej sesadil a povznesl jim za krále Davida, o němž vydal svědectví: »Nalezl jsem Davida, syna Jesse, muže podle svého srdce, který splní všecku mou vůli.«', 'Sk 13:23': 'Z jeho potomstva podle svého slibu Bůh přivedl Izraelovi Ježíše jako Spasitele,', 'Sk 13:24': 'před jehož vstupem Jan předem kázal křest pokání všemu izraelskému lidu.', 'Sk 13:25': 'Když pak Jan končil svůj běh, řekl: »Za koho mě pokládáte? Já jím nejsem, ale hle, za mnou přichází někdo, jemuž nejsem hoden rozvázati sandály na nohou.«', 'Sk 13:26': 'Bratří, synové z rodu Abrahamova, a vy zde, kteří se bojíte Boha, nám bylo posláno slovo té spásy.', 'Sk 13:27': 'Obyvatelé Jeruzaléma a jejich přední muži ho arci nepoznali a splnili na soudu hlasy prorocké čtené každou sobotu,', 'Sk 13:28': 'a ačkoli nenalezli důvodu k smrti, požádali Piláta, aby jej zahubil.', 'Sk 13:29': 'Když pak dokonali všecko, co o něm bylo psáno, sňali jej s kříže a položili do hrobu.', 'Sk 13:30': 'Bůh však jej vzkřísil z mrtvých,', 'Sk 13:31': 'a on byl viděn po několik dní těmi, kdož s ním přišli z Galileje do Jeruzaléma, a ti jsou nyní jeho svědky před lidem.', 'Sk 13:32': 'My pak i vám hlásáme evangelium, že Bůh nám dětem splnil slib daný praotcům', 'Sk 13:33': 'a vzkřísil Ježíše, jak je také psáno v druhém Žalmu: »Ty jsi můj Syn, já jsem tě dnes zplodil.« ', 'Sk 13:34': 'Že jej pak vzkřísil z mrtvých, aby se již nenavrátil do zániku, to vyslovil takto: »Dám vám posvátné záruky Davidovy.«', 'Sk 13:35': 'Proto praví na jiném místě: »Nedopustíš, aby tvůj zbožný zažil zánik.«', 'Sk 13:36': 'David totiž, když svému pokolení posloužil vůlí Boží, zesnul, byl položen vedle svých předků a zažil zánik.', 'Sk 13:37': 'Ten však, jejž Bůh vzkřísil, zániku nezažil.', 'Sk 13:38': 'Budiž vám tedy, bratří, známo, že se vám zvěstuje odpuštění hříchů skrze něj a že i ode všeho, od čeho jste zákonem Mojžíšovým nemohli býti ospravedlněni,', 'Sk 13:39': 'jím bude ospravedlněn každý věřící.', 'Sk 13:40': 'Varujte se tedy, aby na vás nepřišlo, co bylo řečeno v prorocích:', 'Sk 13:41': '»Hleďte, pohrdači, divte se a zhyňte; neboť vykonám skutek za vašich dnů, skutek, jemuž jistě neuvěříte, kdyby vám jej někdo vypravoval.«“', 'Sk 13:42': 'Když Pavel a Barnabáš vycházeli, prosili je, aby k nim také příští sobotu promluvili o těchto věcech.', 'Sk 13:43': 'Když byla rozpuštěna synagoga, šlo mnoho Židů a bohabojných obrácených za Pavlem a Barnabášem, a ti k nim mluvili a přemlouvali je, aby setrvali v Boží milosti. ', 'Sk 13:44': 'Příští soboty se shromáždilo skoro celé město, aby slyšeli slovo Boží.', 'Sk 13:45': 'Když Židé viděli zástupy, byli naplněni závistí a odmlouvali rouhavě řečem Pavlovým.', 'Sk 13:46': 'Ale Pavel a Barnabáš směle mluvili: „Vám musilo býti napřed mluveno slovo Boží; ale poněvadž je odmítáte a nepokládáte se za hodné věčného života, hle, obracíme se k pohanům.', 'Sk 13:47': 'Neboť tak nám nařídil Pán: »Ustanovil jsem tě za světlo pohanů, aby ses stal spásou až na konec země.«“', 'Sk 13:48': 'Když to slyšeli pohané, radovali se, velebili slovo Páně a uvěřili všichni, kteří byli určeni k věčnému životu. ', 'Sk 13:49': 'Slovo Páně pak se roznášelo po celé krajině.', 'Sk 13:50': 'Židé však poštvali zbožné vznešené ženy a přední muže z města, nastrojili pronásledování proti Pavlovi a Barnabášovi a vyhnali je ze svých končin.', 'Sk 13:51': 'Oni proti nim setřásli prach s nohou a šli do Ikonia.', 'Sk 13:52': 'Učedníci pak byli naplněni radostí a Duchem svatým.', 'Sk 14:1': 'V Ikoniu vešli rovněž do židovské synagogy a promluvili tak, že uvěřil četný zástup jak ze Židů, tak i z Řeků.', 'Sk 14:2': 'Ale Židé, kteří neuvěřili, pobouřili a rozezlili mysli pohanů proti bratřím.', 'Sk 14:3': 'Pobyli tam dosti dlouhý čas a mluvili směle o Pánu, jenž ověřoval slovo své milosti a dával jim možnost, že se dála znamení a divy jejich rukama.', 'Sk 14:4': 'Obyvatelstvo v městě se rozdvojilo: jedni byli na straně Židů, druzí na straně apoštolů.', 'Sk 14:5': 'Když pak pohané i Židé se svými předními muži učinili pokus potupiti a kamenovati je,', 'Sk 14:6': 'zpozorovali to a unikli do měst lykaonských, Lystry a Derby a do okolí.', 'Sk 14:7': 'Tam stále kázali evangelium.', 'Sk 14:8': 'V Lystře byl nějaký muž chorý na nohy, chromý od narození, který jen sedal a nikdy nechodil.', 'Sk 14:9': 'Ten slyšel mluviti Pavla. Pavel se na něj zahleděl, a když viděl, že má dost víry, aby byl zachráněn,', 'Sk 14:10': 'zvolal velikým hlasem: „Povstaň přímo na nohy!“ I vyskočil a chodil.', 'Sk 14:11': 'Když zástupy uviděly, co Pavel učinil, vzkřikly hlasitě lykaonsky: „Bohové se připodobnili lidem a sestoupili k nám.“', 'Sk 14:12': 'Barnabáše nazývali Diem a Pavla Hermem, poněvadž on byl hlavním mluvčím.', 'Sk 14:13': 'Kněz chrámu Diova, který stál před městem, přivedl býky, přinesl věnce k bránám a chtěl se zástupy obětovati.', 'Sk 14:14': 'Když to uslyšeli apoštolové Barnabáš a Pavel, roztrhli svá roucha, vskočili do zástupu a volali: ', 'Sk 14:15': '„Lidé, co to děláte? Vždyť i my jsme lidé, stejně jako vy utrpením podrobení; kážeme vám evangelium, abyste se odvrátili od těchto marností k živému Bohu, který učinil nebe i zemi, moře a všecko co je v nich,', 'Sk 14:16': 'který v minulých pokoleních dovolil národům choditi po jejich cestách,', 'Sk 14:17': 'ač se nenechal bez osvědčení, neboť činil dobro, dával vám s nebe deště a úrodné časy, sytil vás pokrmem a srdce vaše radostí.“', 'Sk 14:18': 'Takovými řečmi stěží se jim podařilo upokojiti zástupy, aby jim neobětovaly.', 'Sk 14:19': 'Přišli pak Židé z Antiochie a z Ikonia. Přemluvili zástupy, zkamenovali Pavla, a když myslili, že je mrtev, vyvlekli jej za město.', 'Sk 14:20': 'Ale učedníci jej obstoupili, a on vstal a vešel do města. Druhého dne odešel s Barnabášem do Derby.', 'Sk 14:21': 'Když onomu městu kázali evangelium a získali mnoho lidí za učedníky, vrátili se do Lystry, Ikonia a Antiochie,', 'Sk 14:22': 'utvrzovali duše učedníků, povzbuzovali je, aby setrvávali ve víře, říkali, že musíme mnohým utrpením přijíti do království Božího.', 'Sk 14:23': 'Zvolili jim po církvích presbytery a modlitbami a posty je poručili Pánu, v kterého uvěřili.', 'Sk 14:24': 'Prošli Pizidií a přišli do Pamfylie,', 'Sk 14:25': 'promluvili slovo Páně v Perze, sestoupili do Atalie ', 'Sk 14:26': 'a odtud odpluli do Antiochie, odkud byli poručeni do milosti Boží k dílu, které dokonali.', 'Sk 14:27': 'Když tam přibyli, shromáždili církev a vypravovali, co všecko s nimi Bůh učinil, a že otevřel pohanům dveře víry.', 'Sk 14:28': 'Pobyli s učedníky nemalý čas.', 'Sk 15:1': 'Ale z Judeje přišli někteří lidé a učili bratří: „Nedáte-li se obřezati podle způsobu Mojžíšova, nemůžete býti spaseni.“', 'Sk 15:2': 'Když pak nastal nemalý rozkol a spor mezi Pavlem a Barnabášem a mezi nimi, rozhodli, aby Pavel, Barnabáš a několik jiných z nich šli k apoštolům a presbyterům do Jeruzaléma pro tuto spornou věc.', 'Sk 15:3': 'Oni tedy, doprovozeni církví, procházeli Fénicií a Samarií, vypravovali o obrácení pohanů a působili tím bratřím velikou radost.', 'Sk 15:4': 'Když došli do Jeruzaléma, byli přijati církví, apoštoly a presbytery a vypravovali, co všecko s nimi Bůh učinil.', 'Sk 15:5': 'Někteří ze sekty farizejské, kteří se stali věřícími, povstali a prohlásili: „Pohané se musí obřezávati a musí se jim nařizovati, aby zachovávali zákon Mojžíšův.“', 'Sk 15:6': 'Sešli se apoštolé a presbyteři, aby zkoumali tuto věc.', 'Sk 15:7': 'Po mnohých sporech povstal Petr a řekl jim: „Bratří, vy víte, že si odedávna Bůh mezi vámi mě vyvolil, aby mými ústy pohané uslyšeli slovo evangelia a uvěřili.', 'Sk 15:8': 'Bůh, znatel srdcí, jim vydal svědectví tím, že jim dal Ducha svatého jako nám', 'Sk 15:9': 'a nečinil žádného rozdílu mezi námi a mezi nimi, nýbrž vírou očistil jejich srdce.', 'Sk 15:10': 'Proč tedy nyní pokoušíte Boha a vkládáte na šíji učedníků jho, které ani naši praotcové, ani my jsme nedovedli snésti?', 'Sk 15:11': 'Ale z milosti Pána Ježíše věříme, že jsme spaseni stejným způsobem jako oni.“', 'Sk 15:12': 'Celý zástup umlkl a poslouchal, jak Barnabáš a Pavel vypravovali, jak veliká znamení a divy Bůh skrze ně učinil mezi pohany.', 'Sk 15:13': 'Když domluvili, Jakub odpověděl: „Bratří, poslyšte mě!', 'Sk 15:14': 'Šimon vypravoval, jak Bůh předem učinil opatření, aby z pohanů získal lid, který by nesl jeho jméno.', 'Sk 15:15': 'S tím se srovnávají řeči prorocké, jak je psáno:', 'Sk 15:16': '»Potom se vrátím, vystavím Davidův stan, jenž spadl, jeho trosky znovu vystavím a vztyčím jej,', 'Sk 15:17': 'aby ostatní lidé vyhledávali Pána a všechny národy, jež budou volány mým jménem - praví Pán, jenž to činí', 'Sk 15:18': 'známým od věků.«', 'Sk 15:19': 'Proto já soudím, abychom nekladli překážky těm, kteří se z pohanů obracejí k Bohu,', 'Sk 15:20': 'nýbrž abychom jim písemně nařídili zdržovati se všeho, co je poskvrněno modlami, necudnosti, masa zvířat udušených a požívání krve.', 'Sk 15:21': 'Neboť Mojžíš má ode dávných věků v každém městě své kazatele v synagogách, kde bývá čten každou sobotu.“', 'Sk 15:22': 'Tu se rozhodli apoštolové a presbyteři s celou církví, ze sebe vyvoliti některé muže a poslati je do Antiochie s Pavlem a Barnabášem, totiž Judu, jmenovaného Barsabáš, a Sílu, kteří byli vůdci mezi bratřími,', 'Sk 15:23': 'a poslali po nich tento list: „Apoštolé a presbyteři jako bratří posílají bratřím z pohanů v Antiochii, v Sýrii a v Cilicii pozdrav.', 'Sk 15:24': 'Poněvadž jsme se doslechli, že vás někteří z nás zmátli řečmi a rozrušili vaše mysli, ač jsme jim to nenařídili,', 'Sk 15:25': 'sešli jsme se společně a rozhodli vybrati a k vám poslati některé muže s našimi milými Barnabášem a Pavlem,', 'Sk 15:26': 'lidmi, kteří nasadili své životy pro jméno našeho Pána Ježíše Krista.', 'Sk 15:27': 'Vysíláme tedy Judu a Sílu, aby vám to ještě sami výslovně potvrdili.', 'Sk 15:28': 'Jest rozhodnutí Ducha svatého a naše, aby vám nebylo ukládáno žádné další břímě kromě těchto nezbytných příkazů: ', 'Sk 15:29': 'zdržovati se masa ze zvířat obětovaných modlám, požívání krve a masa zvířat udušených a necudnosti. Toho se střežte, a dobře se vám povede. Buďte zdrávi!“', 'Sk 15:30': 'Tak byli propuštěni a odešli do Antiochie. Tam svolali zástup a odevzdali jim list.', 'Sk 15:31': 'Když jej přečtli, zaradovali se z toho povzbuzení.', 'Sk 15:32': 'Judas pak a Sílas, kteří sami byli také proroky, povzbudili a utvrdili bratří.', 'Sk 15:33': 'Ztrávili tam nějaký čas a byli od bratří v pokoji propuštěni zpět k těm, kteří je poslali. ', 'Sk 15:34': '---', 'Sk 15:35': 'Pavel a Barnabáš zůstali v Antiochii, učili a kázali slovo evangelia Páně s mnohými jinými.', 'Sk 15:36': 'Po nějakém čase řekl Pavel Barnabášovi: „Vraťme se a podívejme se na bratří ve všech městech, ve kterých jsme kázali slovo evangelia Páně, jak se mají.“', 'Sk 15:37': 'Barnabáš chtěl přibrati s sebou také Jana, nazývaného Marek. ', 'Sk 15:38': 'Ale Pavel měl za to, aby si ho s sebou nebrali, poněvadž se od nich odloučil v Pamfylii a nešel s nimi do díla.', 'Sk 15:39': 'Rozhorlili se tak, že se spolu rozešli; Barnabáš přibral Marka a plavil se na Cypr,', 'Sk 15:40': 'Pavel pak si zvolil Sílu a odešel, poručen byv od bratří do milosti Páně;', 'Sk 15:41': 'procházel pak Syrií a Cilicií a utvrzoval církve.', 'Sk 16:1': 'Odebral se také do Derby a do Lystry. Tam byl jakýsi učedník jménem Timoteus, syn věřící židovské ženy a otce Řeka.', 'Sk 16:2': 'Tomu vydávali dobré osvědčení bratří v Lystře a v Ikoniu.', 'Sk 16:3': 'Pavel chtěl, aby s ním šel na cesty; vzal jej a obřezal k vůli Židům, kteří bydlili v oněch krajích, neboť všichni věděli, že jeho otec byl Řek.', 'Sk 16:4': 'Když procházeli městy, odevzdávali jim ustanovení usnesená od apoštolů a presbyterů v Jeruzalémě, aby je zachovávali,', 'Sk 16:5': 'a církve se utvrzovaly ve víře a denně se množily počtem.', 'Sk 16:6': 'Prošli Frygií a krajinou Galatskou, poněvadž jim Duch svatý bránil mluviti slovo Páně v Azii. ', 'Sk 16:7': 'Když došli k Myzii, pokoušeli se cestovati do Bitynie, ale Duch Ježíšův jim to nedovolil.', 'Sk 16:8': 'Proto se vyhnuli Myzii a sestoupili do Troady.', 'Sk 16:9': 'V noci spatřil Pavel vidění: nějaký macedonský muž stál a prosil ho: „Přejdi do Macedonie a pomoz nám.“', 'Sk 16:10': 'Když spatřil to vidění, hned jsme se nažili vydati na cestu do Macedonie, poněvadž jsme byli přesvědčeni, že nás Bůh volá, abychom jim zvěstovali evangelium. ', 'Sk 16:11': 'Vypluli jsme z Troady a přímo jsme se brali na Samotraku, druhého dne do Neapole, ', 'Sk 16:12': 'odtud do Filip, což jest přední město té krajiny Macedonské a kolonie. V tomto městě jsme pobývali několik dní.', 'Sk 16:13': 'V sobotní den jsme vyšli za bránu k řece, kde jsme myslili, že je modlitebna, usedli jsme a hovořili s ženami, jež se sešly.', 'Sk 16:14': 'Poslouchala nás jedna žena jménem Lydia, prodavačka purpuru z města Tyatiry, žena bohabojná; té Pán otevřel srdce, aby věnovala pozornost tomu, co Pavel mluvil.', 'Sk 16:15': 'Když byla pokřtěna s celým svým domem, prosila: „Uznáváte-li mě za věrnou Pánu, vejděte do mého domu a zůstaňte tam,“ a přinutila nás.', 'Sk 16:16': 'Když jsme jednou šli do modlitebny, potkala nás otrokyně, jež měla ducha věštby a poskytovala svým pánům velký zisk svým věštěním.', 'Sk 16:17': 'Šla za Pavlem a za námi a volala: „Tito lidé jsou služebníci Boha nejvyššího a zvěstují vám cestu spásy.“', 'Sk 16:18': 'To činila po mnoho dní. Pavla to omrzelo, i obrátil se a řekl tomu duchu: „Přikazuji ti jménem Ježíše Krista, abys z ní vyšel.“ I vyšel z ní v tu chvíli.', 'Sk 16:19': 'Když její páni uviděli, že jim ušla naděje na zisk, chytili Pavla a Sílu a vlekli je na tržiště k vládcům,', 'Sk 16:20': 'předvedli je před úřady a řekli: „Tito lidé znepokojují naše město; jsou to Židé ', 'Sk 16:21': 'a hlásají zvyky, které my, jako Římané, nesmíme přijímati ani činiti.“ ', 'Sk 16:22': 'Zástup také proti nim povstal, a úředníci jim dali strhati šaty a zmrskati je;', 'Sk 16:23': 'když pak jim vysázeli mnoho ran, uvrhli je do vězení a poručili strážci, aby je bedlivě hlídal.', 'Sk 16:24': 'Ten,když dostal takový rozkaz, uvrhl je do vnitřního vězení a pro jistotu jim zapjal nohy do klády.', 'Sk 16:25': 'Asi o půlnoci se Pavel a Sílas modlili a zpívali chvalozpěvy Bohu, a ostatní vězňové je poslouchali.', 'Sk 16:26': 'Najednou nastalo veliké zemětřesení, takže se zachvěly základy žaláře. Rázem se otevřely všecky dveře a všem se uvolnila pouta.', 'Sk 16:27': 'Strážce žaláře se probudil, a když viděl otevřené dveře vězení, chytil meč a chtěl se zabíti, poněvadž myslil, že mu vězňové utekli.', 'Sk 16:28': 'Ale Pavel vykřikl velkým hlasem: „Nečiň si nic zlého! My jsme tu všichni.“', 'Sk 16:29': 'I požádal o světla, vskočil dovnitř a s třesením padl před Pavlem a Sílou,', 'Sk 16:30': 'vyvedl je a řekl: „Páni, co mám činiti, abych byl spasen?“ ', 'Sk 16:31': 'Odpověděli: „Uvěř v Pána Ježíše, a budeš spasen ty i tvůj dům.“', 'Sk 16:32': 'A mluvili slovo Boží k němu i ke všem, kdož byli v jeho domě.', 'Sk 16:33': 'V té noční hodině je vzal k sobě, vymyl jim rány a hned se dal pokřtíti sám i všichni jeho domácí,', 'Sk 16:34': 'zavedl je do domu, prostřel stůl a rozradoval se s celým domem, že uvěřil Bohu.', 'Sk 16:35': 'Když nastal den, poslali úředníci biřice se vzkazem: „Propusť ty lidi!“ ', 'Sk 16:36': 'Strážce žaláře oznámil tento vzkaz Pavlovi: „Úředníci vzkázali, abyste byli propuštěni. Proto vyjděte a jděte v pokoji!“', 'Sk 16:37': 'Ale Pavel jim řekl: „Zbičovali nás veřejně a bez soudu, nás, římské občany, vsadili nás do žaláře, a nyní nás chtějí tajně vykázati? To ne, ale ať sami přijdou a vyvedou nás!“', 'Sk 16:38': 'Biřicové oznámili tato slova úředníkům. Ti se ulekli, když uslyšeli, že jsou římští občané,', 'Sk 16:39': 'přišli a uchlácholili je, vyvedli je a prosili, aby odešli z města.', 'Sk 16:40': 'Vyšli tedy z vězení a šli k Lydii, uviděli bratří, povzbudili je a odešli.', 'Sk 17:1': 'Procestovali Amfipoli a Apollonii a přišli do Tesaloniky kde Židé měli synagogu. ', 'Sk 17:2': 'Podle svého zvyku vstoupil Pavel k nim a po tři soboty s nimi hovořil z Písem,', 'Sk 17:3': 'otvíral jim je a dokládal, že Kristus musil trpěti a vstáti z mrtvých a že »tento Ježíš, kterého já vám zvěstuji, jest Kristus«.', 'Sk 17:4': 'Někteří z nich uvěřili a přidružili se k Pavlovi a Sílovi, a četný zástup bohabojných Řeků i nemálo předních žen.', 'Sk 17:5': 'Židé však pocítili závist, přibrali si několik ničemných mužů z tržiště, způsobili shluk a bouřili město, vrhli se na dům Jazonův a snažili se je předvésti před soud lidu.', 'Sk 17:6': 'Když jich nenalezli, vlekli Jazona a několik bratří před městské úřady a křičeli: „Tito lidé, kteří zpřevraceli celý svět, přišli také sem,', 'Sk 17:7': 'a Jazon je hostí. Oni všichni jednají proti nařízením císařovým, protože jiného prohlašují za krále, totiž Ježíše.“', 'Sk 17:8': 'Zástupy i městské úřady, když to slyšely, se pobouřily,', 'Sk 17:9': 'ale vzaly od Jazona a od ostatních záruku a propustily je.', 'Sk 17:10': 'Tu bratří hned v noci vypravili Pavla a Sílu do Bereje, a oni se hned po příchodu odebrali do židovské synagogy;', 'Sk 17:11': 'zde byli lidé ušlechtilejší než v Tesalonice, přijali slovo s veškerou ochotou a denně zkoumali Písma, zdali se věci tak mají.', 'Sk 17:12': 'Mnozí pak z nich uvěřili, i z řeckých žen vznešených, i mužů nemálo.', 'Sk 17:13': 'Jakmile však tesaloničtí Židé zvěděli, že Pavel i v Berei káže slovo Boží, přišli i tam a podněcovali a bouřili zástupy.', 'Sk 17:14': 'Proto bratří hned vypravili Pavla, aby odešel až k moři; Sílas však a Timoteus tam zůstali.', 'Sk 17:15': 'Průvodcové dovedli Pavla až do Athén a vrátili se se vzkazem Sílovi a Timoteovi, aby k němu co nejdříve přišli.', 'Sk 17:16': 'Zatím, co Pavel na ně čekal v Athénách, rozhorloval se v něm duch, když pozoroval, že je to město samá modla.', 'Sk 17:17': 'Proto rozmlouval se Židy a bohabojnými muži v synagoze a na náměstí denně s lidmi, kteří byli právě přítomni.', 'Sk 17:18': 'Také někteří z epikurejských a stoických filosofů se s ním utkávali a někteří říkali: „Co asi chce tento mluvka říci?“ A jiní: „Zdá se, že je to hlasatel cizích božstev“ - to proto, že hlásal Ježíše a vzkříšení.', 'Sk 17:19': 'Chopili se ho, vedli jej na Areopag a ptali se: „Smíme zvěděti, jaké je to tvé nové učení, o němž mluvíš?', 'Sk 17:20': 'Vždyť nám vnášíš do sluchu jakési překvapující věci. Chceme tedy zvěděti, co to má býti.“', 'Sk 17:21': 'Všichni Athéňané totiž a cizinci, kteří tam pobývají, nebyli k ničemu jinému tak pohotoví, jako vyprávěti a slyšeti poslední novinky.', 'Sk 17:22': 'Pavel se tedy postavil doprostřed Areopagu a mluvil: „Athéňané, pozoruji, že jste v každé příčině velcí ctitelé božstev.', 'Sk 17:23': 'Když jsem totiž obcházel a prohlížel vaše svatyně, nalezl jsem i oltář, na kterém je nápis: »Neznámému bohu«. Co vy ctíte, ač to neznáte, to já vám zvěstuji.', 'Sk 17:24': 'Bůh, jenž učinil vesmír a všecko, co je v něm, protože jest pánem nebe i země, nebydlí v chrámech udělaných rukama,', 'Sk 17:25': 'ani si nedává sloužiti lidskýma rukama, jako by něčeho potřeboval; vždyť on sám dává všem život, dech i všecko.', 'Sk 17:26': 'On učinil z jednoho všechen lidský rod, aby bydlil na celém povrchu zemském; určil nařízená období a hranice jejich přebývání,', 'Sk 17:27': 'aby hledali Boha, zdali by ho snad tápáním vytušili a nalezli, vždyť on není daleko od žádného z nás.', 'Sk 17:28': 'Neboť v něm žijeme, hýbeme se a jsme, jak i někteří z vašich vlastních básníků pověděli: » I my jsme jeho rod.«', 'Sk 17:29': 'Jsme-li tedy rodem Božím, nesmíme se domnívati, že by božstvo bylo podobno zlatu nebo stříbru nebo kamenu, výrazu lidského umění a výmyslu.', 'Sk 17:30': 'Ty doby nevědomosti Bůh přehlédl, ale pro přítomnost dává zvěstovati lidem, aby se všichni všudy káli,', 'Sk 17:31': 'poněvadž ustanovil den, kdy hodlá spravedlivě souditi celou zemi mužem, jejž k tomu určil, když byl všem poskytl možnost víry tím, že jej vzkřísil z mrtvých.“', 'Sk 17:32': 'Jakmile uslyšeli o vzkříšení z mrtvých, jedni se pošklebovali a druzí řekli: „Poslechneme si tě o tom jindy.“', 'Sk 17:33': 'Tak od nich Pavel odešel. ', 'Sk 17:34': 'Ale někteří muži se k němu přidružili a uvěřili, mezi nimi byl Dionyzius Areopagita, žena jménem Damaris a s nimi jiní. ', 'Sk 18:1': 'Potom se odstěhoval z Athén a šel do Korintu. ', 'Sk 18:2': 'Tam nalezl jakéhosi Žida jménem Akvilu, rozeného v Pontu, který se svou ženou Priscillou nedávno přišel z Itálie, poněvadž Klaudius nařídil, aby se všichni Židé vystěhovali z Říma. Navštívil je,', 'Sk 18:3': 'a poněvadž měl stejné řemeslo, zůstal u nich a pracovali společně; byli totiž řemeslem hotovitelé stanů.', 'Sk 18:4': 'Každé soboty rozmlouval v synagoze a snažil se přesvědčovat Židy i Řeky.', 'Sk 18:5': 'Když pak došli z Macedonie Sílas a Timoteus, byl Pavel plně zabrán kázáním slova a dosvědčoval Židům, že Ježíš jest Kristus. ', 'Sk 18:6': 'Když mu odpírali a rouhavě mluvili, vytřásl své roucho a řekl jim: „Vaše krev na vaši hlavu! Já jsem čist a od nynějška půjdu k pohanům. ', 'Sk 18:7': 'Vzdálil se odtud a šel do domu nějakého bohabojného muže jménem Titus Justus, jehož dům sousedil se synagogou. ', 'Sk 18:8': 'Ale představený synagogy Krispus s celým svým domem uvěřil Pánu, i mnozí Korinťané, kteří jej slyšeli, uvěřili a dali se pokřtíti.', 'Sk 18:9': 'V noci řekl Pán ve vidění Pavlovi: „Neboj se! Mluv a nemlč,', 'Sk 18:10': 'protože já jsem s tebou a nikdo na tebe nebude útočit, aby ti ublížil; mám v tomto městě mnoho lidu.“', 'Sk 18:11': 'Usadil se tam tedy na rok a šest měsíců a učil mezi nimi slovu Božímu.', 'Sk 18:12': 'Když byl Gallio místodržitelem v Achaii, povstali Židé hromadně proti Pavlovi, přivedli jej před soudnou stolici ', 'Sk 18:13': 'a žalovali: „Tento člověk přemlouvá lidi, aby ctili Boha proti zákonu.“', 'Sk 18:14': 'Když Pavel hodlal otevříti ústa, řekl Gallio k Židům: „Kdyby šlo o nějakou křivdu nebo zločin, věnoval bych vám, Židé, pozornost, jak se patří;', 'Sk 18:15': 'ale poněvadž jde o spory o pouhé řeči, o jména a o váš vlastní zákon, vyřiďte si to sami; já v tom nechci býti soudcem.“', 'Sk 18:16': 'A odehnal je od soudné stolice.', 'Sk 18:17': 'Ale oni všichni se chopili představeného synagogy Sostena a bili jej před soudnou stolicí. Gallio si toho pranic nevšímal.', 'Sk 18:18': 'Pavel tam pobyl ještě mnoho dní, pak se rozloučil s bratřími a vyplul do Sýrie a s ním Priscilla a Akvila, který si dal v Kenchreách ostříhati hlavu, protože učinil takový slib.', 'Sk 18:19': 'Dopluli však do Efezu, a tam je Pavel zanechal, sám pak šel do synagogy a rozmlouval se Židy.', 'Sk 18:20': 'Žádali ho sice, aby tam zůstal delší čas, ale on nesvolil,', 'Sk 18:21': 'nýbrž rozloučil se, řekl: „Vrátím se k vám, bude-li Bůh chtíti“ a odplul z Efezu. ', 'Sk 18:22': 'Když dojel do Cezareje, vystoupil, pozdravil církev a cestoval do Antiochie;', 'Sk 18:23': 'tam ztrávil nějaký čas, pak odešel, prošel postupně krajinou Galatskou a Frygií a utvrzoval všecky učedníky.', 'Sk 18:24': 'Do Efezu přišel jakýsi Žid jménem Apollos, rodem z Alexandrie, vzdělaný muž, silný v Písmech.', 'Sk 18:25': 'Prošel vyučováním v cestě Páně, mluvil s vroucím duchem a učil přesně o Ježíšovi, ale znal jenom křest Janův.', 'Sk 18:26': 'Začal směle mluviti v synagoze. Když jej slyšeli Priscilla a Akvila, vzali jej k sobě a ještě přesněji mu vyložili cestu Boží. ', 'Sk 18:27': 'Když chtěl jíti do Achaie, povzbudili jej bratří a napsali učedníkům, aby jej přijali. Jakmile tam přišel, velmi mnoho přispěl těm, kteří z milosti uvěřili,', 'Sk 18:28': 'neboť vhodně usvědčoval Židy veřejně svými důkazy z Písem, že Ježíš jest Kristus.', 'Sk 19:1': 'Když byl Apollos v Korintě, Pavel prošel vnitrozemskými kraji, přišel do Efezu, našel tam některé učedníky', 'Sk 19:2': 'a otázal se jich: „Zdalipak jste přijali Ducha svatého, když jste uvěřili?“ Oni mu odpověděli: „Ne, ani jsme neslyšeli, že by byl Duch svatý.“', 'Sk 19:3': 'Řekl: „Nač jste tedy byli pokřtěni?“ Odpověděli: „Na křest Janův.“', 'Sk 19:4': 'Pavel řekl: „Jan křtil křtem pokání a říkal lidu, aby uvěřili v toho, jenž měl přijíti po něm, totiž v Ježíše.“', 'Sk 19:5': 'Když to uslyšeli, dali se pokřtíti ve jméno Pána Ježíše.', 'Sk 19:6': 'Jakmile na ně Pavel vložil ruce, přišel na ně Duch svatý, takže mluvili jazyky a prorokovali.', 'Sk 19:7': 'Bylo jich celkem asi dvanáct.', 'Sk 19:8': 'Pavel vstoupil do synagogy a po tři měsíce směle rozmlouval a snažil se lidi přesvědčiti o království Božím.', 'Sk 19:9': 'Někteří se zatvrzovali a neposlouchali, tupili tu cestu Páně před zástupem; proto se od nich odloučil, oddělil učedníky a denně rozmlouval ve škole Tyrannově.  ', 'Sk 19:10': 'To trvalo dvě léta, takže všichni obyvatelé Malé Azie, Židé i Řekové, uslyšeli slovo Páně.', 'Sk 19:11': 'Bůh také činil neobyčejné mocné činy rukama Pavlovýma; ', 'Sk 19:12': 'lidé si dokonce odnášeli ručníky a zástěry přímo s jeho těla k nemocným, a nemoci se od nich vzdalovaly a zlí duchové vycházeli.', 'Sk 19:13': 'Někteří z potulných židovských zaklinačů se pokoušeli vyslovovati nad lidmi, kteří byli posedlí zlými duchy, jméno Pána Ježíše a říkali: „Zaklínám tě Ježíšem, kterého Pavel káže.“', 'Sk 19:14': 'To činívalo sedm synů jakéhosi židovského velekněze Skevy.', 'Sk 19:15': 'Ale zlý duch jim odpověděl: „Ježíše znám a o Pavlovi vím, ale kdo jste vy?“', 'Sk 19:16': 'A člověk, v kterém byl ten zlý duch, na ně skočil, zvládl oba a tak je zmohl, že nazí a zranění utekli z toho domu.', 'Sk 19:17': 'To se rozhlásilo mezi všemi Židy i Řeky, kteří bydlili v Efezu, na všecky padl strach a jméno Pána Ježíše bylo zvelebováno.', 'Sk 19:18': 'Mnozí z těch, kteří uvěřili, přišli, dosvědčovali a vypravovali jejich činy.', 'Sk 19:19': 'Nejedni z těch, kteří tropili takové kouzelné kousky, snesli své knihy a spálili je před očima všech. Když spočítali jejich cenu, shledali, že stály padesát tisíc stříbrných. ', 'Sk 19:20': 'Tak rostlo a sílilo slovo podle moci Páně.', 'Sk 19:21': 'Po těchto událostech rozhodl se Pavel v duchu projíti Macedonii a Achaii a bráti se do Jeruzaléma, a řekl: „Až tam pobudu, musím uviděti také Řím.“', 'Sk 19:22': 'Poslal dva ze svých pomocníků do Macedonie, totiž Timotea a Erasta, a sám ještě nějaký čas zůstal v Malé Azii.', 'Sk 19:23': 'V té době nastal nemalý zmatek pro tu „cestu“. ', 'Sk 19:24': 'Jeden muž, jménem Demetrius, zlatník, vyráběl ze stříbra podoby chrámu Artemidina a poskytoval umělcům hojný výdělek.', 'Sk 19:25': 'Svolal je i dělníky, kteří se tím zaměstnávali, a řekl: „Mužové, víte, že z této práce máme svůj blahobyt;', 'Sk 19:26': 'nyní vidíte a slyšíte, že nejen v Efezu, nýbrž skoro po celé Malé Azii tenhle Pavel přemluvil a odvrátil četný zástup; říká, že bohové udělaní rukama nejsou bohové.', 'Sk 19:27': 'Nejen tento náš obor je ohrožen, že upadne v pohrdání, nýbrž i chrám veliké bohyně Artemidy se pokládá za nic a dokonce ona sama má býti stržena se své velikosti, kterou uctívá celá Malá Azie a celý svět.“', 'Sk 19:28': 'Jakmile to uslyšeli, naplnili se zlostí a křičeli: „Veliká je efezská Artemis.“', 'Sk 19:29': 'Celé město se naplnilo zmatkem; hnali se hromadně do divadla a vlekli s sebou Macedonce Gaia a Aristarcha, společníky Pavlových cest.', 'Sk 19:30': 'Pavel chtěl vejíti do shromáždění lidu, ale učedníci mu nedovolili.', 'Sk 19:31': 'Dokonce i někteří z aziarchů, kteří mu přáli, k němu poslali a prosili ho, aby se nevydával do divadla. ', 'Sk 19:32': 'Každý křičel něco jiného. Shromáždění bylo zmatené, většina nevěděla, proč se sešli.', 'Sk 19:33': 'Ze zástupu se chopili jakéhosi Alexandra, poněvadž jej Židé strčili dopředu. Alexander tedy pokynul rukou a chtěl se před lidem hájiti. ', 'Sk 19:34': 'Jakmile poznali, že je to Žid, všichni jako jedním hlasem křičeli skoro celé dvě hodiny: „Veliká je efezská Artemis!“', 'Sk 19:35': 'Městský tajemník uklidnil lid: „Efezané, kdopak by nevěděl, že město Efez je strážcem chrámu veliké Artemidy a jejího obrazu spadlého s nebe?', 'Sk 19:36': 'O tom není sporu. Proto se musíte uklidniti a nečiniti nic ukvapeného.', 'Sk 19:37': 'Předvedli jste tyto muže, ale oni nejsou ani svatokrádci, ani rouhači proti naší bohyni.', 'Sk 19:38': 'Mají-li Demetrius a jeho druhové umělci nějakou žalobu proti někomu, přece zasedají soudní dvory a jsou tu místodržitelé; ať si to vyřídí vzájemnou žalobou.', 'Sk 19:39': 'Máte-li nějaký další požadavek, rozřeší se to v zákonném shromáždění.', 'Sk 19:40': 'Vždyť jsme v nebezpečenství, že budeme obviněni ze vzpoury pro dnešní události; není k ní příčiny, a my bychom se nemohli ospravedlniti z tohoto srocení.“ S těmito slovy rozpustil shromáždění.', 'Sk 20:1': 'Když se hluk utišil, Pavel si povolal učedníky, povzbudil je, rozloučil se s nimi a odešel na cestu do Macedonie.', 'Sk 20:2': 'Když prošel ty končiny a povzbudil je mnohou řečí, šel do Hellady. ', 'Sk 20:3': 'Tam pobyl tři měsíce. Poněvadž Židé proti němu smluvili úklad, když hodlal odjeti do Sýrie, rozhodl se, že se vrátí do Macedonie.', 'Sk 20:4': 'Doprovázel jej Sopater, syn Pyrrhův z Bereje, z Tesalonických pak Aristarchus a Sekundus, dále Gaius z Derby, Timoteus a Aziaté Tychikus a Trofimus. ', 'Sk 20:5': 'Ti šli napřed a čekali na nás v Troadě.', 'Sk 20:6': 'My pak jsme vypluli z Filip po svátcích nekvašených chlebů a dorazili jsme za pět dní k nim do Troady, kde jsme pobyli sedm dní.', 'Sk 20:7': 'Prvního dne v témdni jsme se sešli k lámání chleba, a Pavel k nim hovořil. Druhého dne chtěl odcestovati, a proto prodloužil řeč až do půlnoci.', 'Sk 20:8': 'V horní místnosti, kde jsme byli shromážděni, byly četné lampy. ', 'Sk 20:9': 'Nějaký mladý muž, jménem Eutychus, seděl v okně; když Pavel dlouho mluvil, byl zmáhán hlubokým spánkem a spánkem přemožen spadl z třetího poschodí. Sebrali jej mrtvého.', 'Sk 20:10': 'Pavel sešel dolů, položil se naň, objal jej a řekl: „Nelekejte se; je v něm ještě duše.“', 'Sk 20:11': 'Pak vystoupil nahoru, rozlámal chléb a pojedl, ještě dlouho s nimi hovořil až do svítání a pak odešel. ', 'Sk 20:12': 'Přivedli pak hocha živého a byli nemálo povzbuzeni.', 'Sk 20:13': 'My jsme šli napřed k lodi a odpluli do Assu; tam jsme měli Pavla přibrati, neboť tak nařídil; sám hodlal jíti pěšky.', 'Sk 20:14': 'Když se s námi setkal v Assu, přibrali jsme jej a dopluli do Mitylény.', 'Sk 20:15': 'Odtud jsme vypluli druhého dne a dorazili proti Chiu, třetího dne jsme se přepravili k Samu a následujícího dne jsme přistáli u Milétu. ', 'Sk 20:16': 'Pavel se totiž rozhodl minouti Efez, aby nemusil mařiti čas v Malé Azii, neboť spěchal, aby, bylo-li by mu možno, přibyl na den letnic do Jeruzaléma.', 'Sk 20:17': 'Z Milétu poslal do Efezu a povolal si presbytery církve k sobě.', 'Sk 20:18': 'Když k němu přišli, řekl jim: „Vy víte, jak jsem od prvního dne, kdy jsem vstoupil do Malé Azie, žil s vámi po celý čas,', 'Sk 20:19': 'slouže Pánu s veškerou pokorou, se slzami a zkouškami, jež mě potkávaly pro židovské úklady;', 'Sk 20:20': 'kterak jsem nic z toho, co prospívalo, nezameškal, abych vám nevypravoval a vás neučil veřejně i soukromě,', 'Sk 20:21': 'zapřísahal jsem Židy i Řeky, aby se obrátili pokáním k Bohu a uvěřili v našeho Pána Ježíše.', 'Sk 20:22': 'Nyní tedy, hle, ubírám se do Jeruzaléma poután duchem; nevím, co se mi tam stane, ', 'Sk 20:23': 'leda že mě Duch svatý v každém městě ujišťuje, že mne čekají pouta a strasti.', 'Sk 20:24': 'Ale život má pro mne jen tu cenu, abych dokončil svůj běh a službu, již jsem přijal od Pána Ježíše, abych vydával svědectví o evangeliu Boží milosti.', 'Sk 20:25': 'Hle, já nyní vím, že již nespatříte mou tvář vy všichni, mezi kterými jsem procházel a kázal království.', 'Sk 20:26': 'Proto se vás dnes dovolávám, že jsem čist od krve všech lidí, ', 'Sk 20:27': 'neboť jsem nic nezameškal, abych vám nezvěstoval celou vůli Boží. ', 'Sk 20:28': 'Buďte bedliví na sebe a na celé stádce, v němž vás Duch svatý ustanovil za dozorce, abyste pásli církev našeho Pána, kterou si získal vlastní krví. ', 'Sk 20:29': 'Já vím, že po mém odchodu přijdou na vás násilní vlci a neušetří stádce,', 'Sk 20:30': 'ano i z vás samých povstanou muži s převratnými řečmi, aby za sebou strhli učedníky.', 'Sk 20:31': 'Proto buďte bdělí, pamatujte, že jsem každého z vás po tři léta dnem i nocí nepřestal se slzami napomínati.', 'Sk 20:32': 'Nyní vás poroučím Pánu a slovu jeho milosti; on vás může vybudovati a dáti vám dědický podíl mezi všemi posvěcenými.', 'Sk 20:33': 'Po ničím stříbře, zlatě ani šatu jsem nezatoužil.', 'Sk 20:34': 'Vy sami víte, že tyto mé ruce posloužily všem mým potřebám i mým druhům.', 'Sk 20:35': 'Vůbec jsem vám ukázal, že se tak musíme prací ujímati slabých a pamatovati na slova Pána Ježíše, poněvadž on řekl: »Blaženější jest dávati než bráti.«“', 'Sk 20:36': 'Po těch slovech klekl a s nimi se všemi se pomodlil.', 'Sk 20:37': 'Všichni se dali do usedavého pláče, objímali Pavla a líbali jej;', 'Sk 20:38': 'nejvíc lkali nad tím slovem, které řekl, že již nikdy nespatří jeho tvář. Pak jej vyprovodili k lodi.', 'Sk 21:1': 'Když jsme se od nich odtrhli a vypluli, přímým během jsme dorazili k ostrovu Kóu, druhého dne k Rhodu a odtud do Patary.', 'Sk 21:2': 'Tam jsme nalezli loď určenou do Fénicie, vstoupili jsme na ni a odpluli.', 'Sk 21:3': 'Přiblížili jsme se na dohled k Cypru, nechali jsme jej nalevo, pluli do Sýrie a přistáli v Tyru, neboť tam měla loď vykládati zboží.', 'Sk 21:4': 'Vyhledali jsme učedníky a zůstali tam sedm dní. Ti radili Pavlovi skrze Ducha, aby nevstupoval do Jeruzaléma.', 'Sk 21:5': 'Když však nám uplynul náš čas, vyšli jsme na další cestu; všichni nás vyprovázeli i s ženami a dětmi až za město, klekli na břehu, pomodlili se, ', 'Sk 21:6': 'rozloučili jsme se vespolek a vstoupili na loď; oni se vrátili domů.', 'Sk 21:7': 'My jsme dokončili zbytek plavby od Tyru a dorazili do Ptolemaidy; tam jsme pozdravili bratří a zůstali s nimi jeden den.', 'Sk 21:8': 'Druhého dne jsme vyrazili, dojeli do Cezareje, tam vešli do domu evangelisty Filipa; byl to jeden ze sedmi a zůstali jsme u něho. ', 'Sk 21:9': 'a měl čtyři svobodné dcery, jež měly prorocký dar.', 'Sk 21:10': 'Když jsme tam pobyli několik dní, přišel z Judeje nějaký prorok jménem Agabus,', 'Sk 21:11': 'přistoupil k nám, vzal Pavlův pás, svázal si nohy a ruce a řekl: „Toto praví Duch svatý: »Muže, kterému tento pás náleží, takto sváží v Jeruzalémě Židé a vydají v ruce pohanům«.“', 'Sk 21:12': 'Jakmile jsme to uslyšeli, prosili jsme my i místní lidé Pavla, aby nechodil do Jeruzaléma.', 'Sk 21:13': 'Tu Pavel odpověděl: „Co to děláte? Proč pláčete a rmoutíte mi srdce? Já jsem hotov nejen dáti se svázati, ale i zemříti v Jeruzalémě pro jméno Pána Ježíše.“', 'Sk 21:14': 'Poněvadž se nedal přemluviti, my jsme umlkli; jen jsme řekli: „Staň se vůle Páně!“', 'Sk 21:15': 'Po těchto dnech jsme se přichystali a brali se do Jeruzaléma.', 'Sk 21:16': 's námi také někteří z cezarejských učedníků a vedli nás k jakémusi Mnazonovi z Cypru, dávnému učedníkovi, u kterého jsme měli býti hosty.', 'Sk 21:17': 'Když jsme dorazili do Jeruzaléma, přivítali nás bratří radostně.', 'Sk 21:18': 'Druhého dne šel Pavel s námi k Jakubovi, kde se sešli všichni presbyteři.', 'Sk 21:19': 'Pozdravil je a vypravoval všecko dopodrobna, co Bůh vykonal mezi pohany skrze jeho službu.', 'Sk 21:20': 'Když to uslyšeli, velebili Boha a jemu řekli: „Vidíš, bratře, kolik desetitisíců je mezi Židy těch, kdož uvěřili, a všichni jsou horliví milovníci zákona.', 'Sk 21:21': 'O tobě měli zprávu, že všecky Židy v pohanstvu učíš odpadlictví od Mojžíše; říkáš prý, aby nedávali obřezávati děti a neřídili se dávnými mravy. ', 'Sk 21:22': 'Co tedy dělat? Jistě uslyší, že jsi tu. ', 'Sk 21:23': 'Učiň tedy, co ti řekneme. Máme tu čtyři muže, ti na sebe vzali slib.', 'Sk 21:24': 'Ty vezmi s sebou, dej se s nimi očistiti, zaplať za ně, aby si mohli dát ostříhati hlavu - tak všichni poznají, že na zprávách, které o tobě slyšeli, nic není, nýbrž že i sám se chováš jako muž dbalý zákona.', 'Sk 21:25': 'Co se pak týče pohanů, kteří se stali věřícími, rozhodli jsme a vzkázali, aby se varovali masa ze zvířat obětovaných modlám, požívání krve, masa zadušených zvířat a necudnosti.“', 'Sk 21:26': 'Následujícího dne Pavel vzal s sebou ty muže, dal se s nimi očistiti a vešel do svatyně, aby oznámil, kdy se dovrší dny očištění, totiž doba, kdy za každého z nich bude přinesena oběť.', 'Sk 21:27': 'Když již skoro uplynulo těch sedm dní, spatřili ho maloasijští Židé ve svatyni, vzbouřili všechen zástup, vztáhli na něj ruce', 'Sk 21:28': 'a křičeli: „Izraelští, pomozte! Tohle je ten člověk, jenž všecky všudy učí proti lidu, proti zákonu a tomuto místu; a teď si ještě přivedl do svatyně Řeky a poskvrnil toto místo!“ - ', 'Sk 21:29': 'Viděli totiž před tím efezského Trofima s ním v městě a myslili, že jej Pavel přivedl do svatyně.', 'Sk 21:30': 'Celé město se pohnulo, nastal sběh lidu, uchopili Pavla a vlekli jej ven ze svatyně; dveře byly pak hned zavřeny.', 'Sk 21:31': 'Již jej chtěli zabíti, vtom došla zpráva k veliteli praporu, že se celý Jeruzalém bouří. ', 'Sk 21:32': 'Bez odkladu vzal vojáky a četaře a sběhl k nim. Jak spatřili velitele a vojáky, přestali Pavla bíti.', 'Sk 21:33': 'Velitel se přiblížil, uchopil ho, poručil, aby byl svázán dvěma řetězy, a vyšetřoval, kdo je a co udělal.', 'Sk 21:34': 'V zástupu každý křičel něco jiného. Když nemohl pro hluk zvěděti nic jistého, poručil jej zavésti do kasáren.', 'Sk 21:35': 'Když se octl na schodech, došlo k tomu, že jej vojáci nesli pro nával zástupu. ', 'Sk 21:36': 'Neboť množství lidu ho následovalo a křičelo: „Odkliď ho!“', 'Sk 21:37': 'Když měl býti zaveden do kasáren, řekl Pavel velitelovi: „Směl bych ti něco říci?“ Odpověděl: „Ty umíš řecky? ', 'Sk 21:38': 'Ty tedy nejsi ten Egypťan, jenž před krátkou dobou pobouřil a na poušť vyvedl čtyři tisíce sikariů?“ ', 'Sk 21:39': 'Pavel řekl: „Já jsem Žid, z Tarsu, občan ne bezvýznamného města v Cilicii. Prosím tě, dovol mi promluviti k lidu.“', 'Sk 21:40': 'Když mu to dovolil, postavil se Pavel na schody, pokynul rukou lidu, a když nastalo úplné ticho, promluvil jazykem hebrejským:', 'Sk 22:1': '„Bratří a otcové, slyšte nyní mou obranu před vámi.“ -', 'Sk 22:2': 'Jakmile uslyšeli, že k nim mluví hebrejsky, tím ochotněji zachovávali ticho. - Pokračoval: ', 'Sk 22:3': '„Já jsem Žid, narozený v Tarsu v Cilicii, ale vychovaný v tomto městě, vyučený u nohou Gamalielových přesně podle otcovského zákona, a byl jsem horlivým ctitelem Božím, jako jste dnes vy všichni.', 'Sk 22:4': 'Pronásledoval jsem toto náboženství na smrt, poutal jsem a do vězení vydával muže i ženy, ', 'Sk 22:5': 'jak mi dosvědčí sám velekněz a veškeré presbyterstvo; vždyť jsem si od nich vzal listy k bratřím do Damašku a šel jsem tam, abych i tamodtud svázané přivedl do Jeruzaléma k potrestání.', 'Sk 22:6': 'Když jsem se cestou blížil k Damašku, najednou kolem poledne zazářilo světlo z nebe kolem mne,', 'Sk 22:7': 'já jsem padl na zem a uslyšel hlas, jenž mi pravil: »Saule, Saule, proč mě pronásleduješ?«', 'Sk 22:8': 'Odpověděl jsem: »Kdo jsi, Pane?« Řekl mi: »Já jsem Ježíš Nazorejský, kterého ty pronásleduješ.«', 'Sk 22:9': 'Moji průvodcové spatřili sice světlo, ale neslyšeli hlas, jenž ke mně mluvil.', 'Sk 22:10': 'Odpověděl jsem: »Co mám činiti, Pane?« Pán mi řekl: »Vstaň, jdi do Damašku, a tam ti bude pověděno o všem, co je ti nařízeno učiniti.«', 'Sk 22:11': 'Poněvadž jsem pozbyl zraku od záře toho světla, vešel jsem do Damašku, veden za ruku od těch, kteří byli se mnou.', 'Sk 22:12': 'Jakýsi Ananiáš, muž zbožný podle zákona, doporučený ode všech tam bydlících Židů, ', 'Sk 22:13': 'přišel a postavil se ke mně a řekl mi: »Bratře Saule, nabuď zraku!« A já jsem v tom okamžiku nabyl zraku a uviděl jej.', 'Sk 22:14': 'Řekl mi: »Bůh našich praotců tě předem určil, abys poznal jeho vůli, spatřil Spravedlivého a uslyšel z jeho úst hlas,', 'Sk 22:15': 'Poněvadž mu máš býti přede všemi lidmi svědkem toho, co jsi viděl a uslyšel.', 'Sk 22:16': 'Proč nyní váháš? Vstaň, dej se pokřtíti, obmyj své hříchy a vzývej jeho jméno.« -', 'Sk 22:17': 'Když jsem se vrátil do Jeruzaléma a modlil se v svatyni, upadl jsem do vytržení', 'Sk 22:18': 'a uviděl Ježíše, jak ke mně mluví: „Pospěš, rychle odejdi z Jeruzaléma, poněvadž tu nepřijmou tvého svědectví o mně.«', 'Sk 22:19': 'Odpověděl jsem: »Pane, oni vědí, že jsem věznil ty, kteří v tebe uvěřili, a bil je v synagogách. ', 'Sk 22:20': 'A když byla prolévána krev tvého svědka Štěpána, i já jsem při tom stál, schvaloval jsem to a hlídal pláště těch, kteří jej zabíjeli.«', 'Sk 22:21': 'Řekl mi: »Jdi, neboť já tě pošlu daleko k pohanům«.“', 'Sk 22:22': 'Až po toto slovo ho poslouchali, ale tu hlasitě vzkřikli: „Pryč se země s takovým člověkem! Neměl ani být živ!“', 'Sk 22:23': 'Když hřmotili, rvali si pláště a házeli prach do vzduchu,', 'Sk 22:24': 'velitel poručil, aby byl zaveden do kasáren, a nařídil vyslýchati jej pod důtkami, aby vyšetřil, pro kterou příčinu na něj tak křičeli.', 'Sk 22:25': 'Když jej natáhli na řemeny, řekl Pavel četaři, jenž stál u toho: „Což smíte bičovati římského občana, a ještě k tomu bez soudu?“', 'Sk 22:26': 'Jakmile to četař uslyšel, přistoupil k velitelovi a hlásil mu to: „Co to hodláš činiti? Ten člověk je římský občan!“', 'Sk 22:27': 'Přistoupil velitel a řekl: „Pověz mi, jsi ty římský občan?“ Odpověděl: „Ano.“', 'Sk 22:28': 'Velitel řekl: „Já jsem si koupil toto občanství za velký kapitál.“ Pavel odpověděl: „Já jsem se v něm již narodil.“', 'Sk 22:29': 'Tu hned od něho odstoupili ti, kteří jej hodlali vyslýchati, a velitel se lekl, když zvěděl, že je římským občanem, a on jej dal svázati.', 'Sk 22:30': 'Druhého dne chtěl zvěděti spolehlivě, z čeho jest od Židů obžalován, proto jej dal rozvázati, poručil, aby se shromáždili velekněží a celé synedrium, a dal tam Pavla přivésti a postaviti před ně.', 'Sk 23:1': 'Pavel se upřeně zahleděl na synedrium a promluvil: „Bratří, já jsem žil s naprosto dobrým svědomím Bohu až do dneška.“ - ', 'Sk 23:2': 'Vtom velekněz Ananiáš poručil těm, kteří stáli u něho, aby jej udeřili přes ústa.', 'Sk 23:3': 'Pavel mu řekl: „Tebe udeří Bůh, ty obílená stěno! Ty tu sedíš, abys mě soudil podle zákona, a proti zákonu mě poroučíš udeřiti?“ -', 'Sk 23:4': 'Ti, kdož u toho stáli, zvolali: „Jak se opovažuješ hanobiti Božího velekněze?“', 'Sk 23:5': 'Pavel odpověděl „Nevěděl jsem bratří, že je to velekněz. Vždyť jest psáno: Vládce svého lidu nebudeš tupiti.“', 'Sk 23:6': 'Poněvadž Pavel věděl, že jedna část synedria je saducejská a druhá část farizejská, zvolal v synedriu: „Bratří, já jsem farizeus a syn farizeův. Jsem pohnán před soud pro naději ve vzkříšení.“', 'Sk 23:7': 'Po těchto slovech nastal spor mezi farizei a saducei, a zástup se rozdvojil. ', 'Sk 23:8': 'Saduceové totiž tvrdí, že není vzkříšení ani andělů, ani ducha, kdežto farizeové to obojí vyznávají.', 'Sk 23:9': 'Rozpoutal se veliký křik; někteří zákoníci ze strany farizejské povstali, dali se do hádky a volali: „Neshledáváme na tom člověku nic zlého. Co když k němu mluvil duch anebo anděl?“', 'Sk 23:10': 'Poněvadž se rozpoutal prudký spor, velitel se obával, aby Pavla nerozsápali, proto poručil, aby přišlo vojsko, vyrvalo jim ho a zavedlo do kasáren.', 'Sk 23:11': 'V noci potom přistoupil k němu Pán a řekl mu: „Buď statečný! Jako jsi o mně svědčil v Jeruzalémě, tak musíš svědčit i v Římě.“', 'Sk 23:12': 'Jakmile nastal den, srotili se Židé a zavázali se pod klatbou, že nevezmou do úst pokrmu ani nápoje, dokud Pavla nezabijí.', 'Sk 23:13': 'Těch, kteří složili takovou společnou přísahu, bylo přes čtyřicet.', 'Sk 23:14': 'Ti předstoupili před velekněze a presbytery a řekli: „Zavázali jsme se pod slavnostní klatbou, že nic nepožijeme, dokud Pavla nezabijeme. ', 'Sk 23:15': 'Proto vy a celé synedrium ohlaste veliteli, že jeho věc chcete podrobněji vyšetřiti, ať vám jej předvede. A my jsme připraveni zabíti jej, než se přiblíží.“', 'Sk 23:16': 'O tom spiknutí uslyšel syn Pavlovy sestry, šel do kasáren a oznámil to Pavlovi.', 'Sk 23:17': 'Pavel si zavolal jednoho z četařů a požádal ho: „Zaveď tohoto mladého muže k velitelovi; má mu co oznámiti.“', 'Sk 23:18': 'Ten jej tedy vzal, zavedl k veliteli a řekl: „Vězeň Pavel si mě zavolal a požádal, abych k tobě přivedl tohoto mladého muže, že prý ti má co říci.“', 'Sk 23:19': 'Velitel jej vzal za ruku, odvedl jej do soukromí a vyptával se: „Co mi máš oznámiti?“', 'Sk 23:20': 'Odpověděl: „Židé se smluvili poprositi tě, abys zítra předvedl Pavla před synedrium, jako bys hodlal přísněji vyšetřovati, co s ním je.', 'Sk 23:21': 'Ale, nedej nic na ně! Číhá jich na něho víc než čtyřicet mužů, kteří se pod klatbou zavázali, že nepožijí pokrmu ani nápoje, dokud ho nezabijí; a nyní jsou připraveni, jen čekají na slib od tebe.“', 'Sk 23:22': 'Velitel propustil mladého muže a přikázal mu: „Nikomu nepovídej, že jsi mi to prozradil!“', 'Sk 23:23': 'Zavolal si dva z četařů a řekl jim: „Připravte dvě stě vojáků, o deváté hodině večer půjdou do Cezareje; k tomu sedmdesát jezdců a dvě stě kopiníků;', 'Sk 23:24': 'také přistrojte koně, aby vsadili Pavla do sedla a bezpečně ho dopravili k místodržiteli Felixovi.“', 'Sk 23:25': 'Napsal také list tohoto znění:', 'Sk 23:26': '„Klaudius Lysias slovutnému místodržiteli Felixovi vzkazuje pozdrav. ', 'Sk 23:27': 'Tohoto muže zatkli Židé a chystali se ho zabíti, ale já jsem přišel s vojskem a vytrhl jim ho, když jsem se dověděl, že jest římský občan. ', 'Sk 23:28': 'Chtěl jsem vyšetřiti, z čeho jej obviňují, a předvedl jsem ho do jejich synedria. ', 'Sk 23:29': 'Shledal jsem, že jej obviňují z nějakých sporů o jejich zákon, ale nebylo proti němu obvinění, pro které by zasluhoval smrti nebo vězení.', 'Sk 23:30': 'Když mi bylo prozrazeno, že se tomu muži strojí úklady, spěchám poslati jej k tobě a žalobce jsem odkázal, aby svou při proti němu vedli před tebou.“ ', 'Sk 23:31': 'Vojáci podle rozkazu vzali Pavla a zavedli jej ještě v noci do Antipatridy.', 'Sk 23:32': 'Druhého dne jej přenechali jezdcům, aby s ním jeli, a sami se vrátili do kasáren.', 'Sk 23:33': 'Jezdci dorazili do Cezareje, dodali místodržiteli list a odevzdali mu i Pavla. ', 'Sk 23:34': 'Přečetl si jej, vyptal se, z které provincie je a když vyšetřil, že je z Cilicie,', 'Sk 23:35': 'řekl: „Vyslechnu tě, až dojdou také tvoji žalobcové,“ a poručil, aby jej hlídali v Herodově pretoriu.', 'Sk 24:1': 'Po pěti dnech se dostavil velekněz Ananiáš s několika presbytery a s právníkem, jakýmsi Tertullem, a učinil místodržitelovi udání proti Pavlovi. ', 'Sk 24:2': 'Předvolali Pavla a Tertullus začal svou obžalovací řeč: „Slovutný Felixi, požíváme plného míru tvou zásluhou, a tvou prozíravostí se dostává tomuto národu pokroku;', 'Sk 24:3': 'to vždy a všudy uznáváme s veškerou vděčností.', 'Sk 24:4': 'Abych tě však zbytečně neunavoval, prosím, bys nás s obvyklou svou vlídností krátce vyslechl.', 'Sk 24:5': 'Shledali jsme, že tento muž je jako mor a že jitří neklid mezi všemi Židy v celém světě a je náčelníkem nazorejské sekty.', 'Sk 24:6': 'Pokusil se dokonce znesvětiti svatyni. Zmocnili jsme se ho, ', 'Sk 24:7': '---', 'Sk 24:8': 'a můžeš jej sám vyšetřiti a rozsouditi všecko, co my na něj žalujeme.“', 'Sk 24:9': 'Židé se k tomu připojili a tvrdili, že je tomu tak.', 'Sk 24:10': 'Pavel, když mu místodržitel pokynul, aby mluvil, odpověděl: „Poněvadž vím, že jsi od mnohých let soudcem tohoto národa, hájím se s klidnou myslí;', 'Sk 24:11': 'můžeš se přesvědčiti, že neuplynulo víc než dvanáct dní od té doby, co jsem přišel do Jeruzaléma sloužit Bohu.', 'Sk 24:12': 'Nepřistihli mne ani v svatyni, že bych byl s někým rozmlouval nebo podněcoval zástup, ani v synagogách, ani v městě,', 'Sk 24:13': 'a nemohou ti dokázati nic z toho, co nyní na mne žalují.', 'Sk 24:14': 'Přiznávám ti ovšem, že sloužím Bohu svých otců podle toho náboženství, které nazývají sektářstvím. Věřím všemu, co je psáno podle zákona a u proroků. ', 'Sk 24:15': 'Skládám naději v Bohu, kterou také oni chovají, že nastane vzkříšení spravedlivých i nespravedlivých.', 'Sk 24:16': 'O to se také sám snažím, abych si zachoval vždycky svědomí neporušené před Bohem i před lidmi.', 'Sk 24:17': 'Po mnohých letech jsem se vrátil, abych odevzdal almužny pro svůj národ a vykonal oběti;', 'Sk 24:18': 'při tom mě nalezli, jak jsem se očišťoval ve svatyni, ne se zástupem anebo s hlukem,', 'Sk 24:19': 'ale to způsobili někteří maloazijští Židé; ti by tu měli býti přítomni před tebou a žalovati, mají-li něco proti mně.', 'Sk 24:20': 'Anebo ať tito zde sami řeknou, jakou vinu na mně shledali, když jsem stál před synedriem;', 'Sk 24:21': 'jen snad pro ten jeden výkřik, který jsem zvolal, když jsem stál mezi nimi: »Pro vzkříšení z mrtvých jsem před vámi nyní souzen«.“', 'Sk 24:22': 'Ačkoli byl Felix dosti dobře zpraven o tom náboženství, odkázal je na pozdější dobu; řekl: „Až sem přijde velitel Lysias, vyšetřím vaši věc,“ ', 'Sk 24:23': 'a nařídil četařovi, aby Pavla ponechal ve vězení, ale aby byl shovívavý a nikomu z jeho přátel nebránil sloužiti mu.', 'Sk 24:24': 'Po několika dnech přišel Felix se svou ženou Druzilou, která byla Židovka, obeslal si Pavla a poslechl si ho o víře v Krista Ježíše.', 'Sk 24:25': 'Když Pavel hovořil o spravedlnosti, zdrželivosti a o nastávajícím soudu, zalekl se Felix a řekl: „Pro nynějšek můžeš jíti. Jakmile budu míti volno, zavolám si tě.“', 'Sk 24:26': 'Při tom zároveň doufal, že mu Pavel dá úplatek. Proto také si pro něj častěji posílal a hovoříval s ním.', 'Sk 24:27': 'Ale dvě léta uplynula, a Felix byl vystřídán nástupcem Porciem Festem. Poněvadž si chtěl Židy zavázati k vděčnosti, ponechal Felix Pavla ve vězení.', 'Sk 25:1': 'Když se Festus ujal správy provincie, za tři dni se odebral z Cezareje do Jeruzaléma. ', 'Sk 25:2': 'Velekněží a přední ze Židů učinili proti Pavlovi udání, naléhali na místodržitele ', 'Sk 25:3': 'a vyprošovali si jako zvláštní milost, aby jej obeslal do Jeruzaléma. Při tom činili úklady, že jej cestou zabijí.', 'Sk 25:4': 'Festus odpověděl, že Pavel je ve vězení v Cezarei, že on sám se tam odebere co nejdříve, ', 'Sk 25:5': 'a dodal: „Ať vaši mocní lidé jdou se mnou a žalují na něj, je-li na tom muži něco zvráceného.“', 'Sk 25:6': 'Pobyl mezi nimi jen asi osm nebo deset dní, vrátil se do Cezareje, hned druhého dne se posadil na soudnou stolici a poručil, aby Pavel byl předveden.', 'Sk 25:7': 'Jakmile se dostavil, obstoupili jej Židé přišlí z Jeruzaléma a pronášeli mnoho těžkých obvinění, která nedovedli dokázati.', 'Sk 25:8': 'Pavel se hájil: „Neprovinil jsem se ani proti židovskému zákonu, ani proti svatyni, ani proti císaři.“', 'Sk 25:9': 'Festus si chtěl Židy zavázati k vděčnosti, proto odpověděl Pavlovi: „Chceš se odebrati do Jeruzaléma a tam o tom býti ode mne souzen?“', 'Sk 25:10': 'Pavel řekl: „Stojím před soudnou stolicí císařovou; tady musím býti souzen. Židům jsem nijak neublížil, jak i ty sám velmi dobře víš.', 'Sk 25:11': 'Jsem-li vinen a dopustil-li jsem se něčeho, zač zasluhuji smrti, neprosím se o život. Není-li však ničím všecko, co tito na mne žalují, nikdo mě jim nesmí vydati. Odvolávám se k císaři.“', 'Sk 25:12': 'Tu Festus promluvil s radou a odpověděl: „Odvolal ses k císaři, k císaři půjdeš!“', 'Sk 25:13': 'Po několika dnech zavítali král Agrippa a Bernike do Cezareje pozdravit Festa. ', 'Sk 25:14': 'Když tam pobyli několik dnů, Festus předložil králi případ Pavlův: „Byl mi tu zanechán od Felixe jeden vězeň,', 'Sk 25:15': 'proti kterému mi, když jsem byl v Jeruzalémě, židovští velekněží a presbyteři učinili udání a žádali, abych jej odsoudil. ', 'Sk 25:16': 'Ale já jsem jim odpověděl, že není římským zvykem vydati žádného člověka dříve, než by obžalovaný byl postaven tváří v tvář žalobcům a měl možnost hájiti se proti obvinění,', 'Sk 25:17': 'šli se mnou sem, a bez odkladu hned druhého dne jsem se posadil na soudnou stolici a rozkázal přivésti toho muže;', 'Sk 25:18': 'ale když jeho žalobcové povstali, nemohli proti němu vznésti žádného obvinění ze zlého činu, jak jsem čekal;', 'Sk 25:19': 'jen nějaké sporné otázky o té své pověře měli proti němu a o nějakém zemřelém Ježíšovi, o němž Pavel tvrdil, že žije.', 'Sk 25:20': 'Byl jsem na rozpacích, jak postupovati s vyšetřením těchto věcí, a ptal jsem se ho, chtěl-li by jíti do Jeruzaléma a tam se dát souditi v tomto sporu.', 'Sk 25:21': 'Ale Pavel se odvolal, aby jeho věc byla ponechána k rozhodnutí Veličenstva; proto jsem rozkázal, aby byl chován, až jej budu moci poslati k císaři.“', 'Sk 25:22': 'Agrippa řekl Festovi: „Sám bych si chtěl toho člověka poslechnouti.“ „Uslyšíš jej - odpověděl mu - zítra.“', 'Sk 25:23': 'Druhého dne tedy přišel Agrippa a Bernike s velikou okázalostí a vešli do soudní síně s veliteli a s vynikajícími muži z města. Na rozkaz Festův byl přiveden Pavel.', 'Sk 25:24': 'I řekl Festus: „Králi Agrippo a všichni vy s námi zde přítomní muži, vidíte tohoto člověka, k vůli němuž na mne naléhal všechen židovský lid jak v Jeruzalémě, tak i zde, a křičeli, že nesmí zůstati na živu.', 'Sk 25:25': 'Ale já jsem nic nevyšetřil, co by byl spáchal hodného smrti; proto když se sám odvolal k Veličenstvu, rozhodl jsem se poslati jej tam.', 'Sk 25:26': 'Věru nevím, co bych o něm napsal svému pánovi určitého. Proto jsem jej předvedl před vás, a zvláště před tebe, králi Agrippo, abych výslechem zjistil, co mám napsati. ', 'Sk 25:27': 'Zdá se mi totiž proti rozumu poslati vězně a nenaznačiti výtky, z nichž byl obviněn.“', 'Sk 26:1': 'Agrippa oslovil Pavla: „Dovoluje se ti, abys mluvil v svůj prospěch!“', 'Sk 26:2': 'Tu Pavel vztáhl ruku a obhajoval se: „Králi Agrippo, pokládám se za šťastného, že se smím dnes před tebou hájiti ze všeho, z čeho mě Židé obviňují,', 'Sk 26:3': 'poněvadž ty jsi nejlepší znalec všech zvyků a sporných otázek mezi Židy. Proto prosím, abys mě trpělivě vyslechl. -', 'Sk 26:4': 'Všichni Židé znají můj život od mládí, jaký byl od počátku v mém národě a v Jeruzalémě, ', 'Sk 26:5': 'poněvadž o mně od dřívějška vědí - jen kdyby chtěli svědčiti -, že jsem žil podle nejpřesnější sekty našeho náboženství, totiž jako farizeus.', 'Sk 26:6': 'A nyní stojím před soudem proto, že chovám naději v sliby dané Bohem našim praotcům,', 'Sk 26:7': 'naději, k jejímuž uskutečnění dvanáctero našich kmenů doufá dospěti vytrvalou službou Bohu dnem i nocí. Ano, králi, pro tuto naději jsem obžalován od Židů. ', 'Sk 26:8': 'Proč se vám zdá nehodným víry, že Bůh křísí mrtvé?', 'Sk 26:9': 'Já jsem pokládal za svou povinnost podniknouti všecko možné proti jménu Ježíše Nazorejského', 'Sk 26:10': 'a učinil jsem to v Jeruzalémě: vyžádal jsem si plnou moc od velekněží, zavřel jsem mnoho svatých do vězení, a když měli býti popravováni, hlasoval jsem pro to;', 'Sk 26:11': 'po všech synagogách často jsem je tresty nutil, aby se rouhali, v nesmírné zuřivosti proti nim jsem je pronásledoval až i ve vzdálených městech.', 'Sk 26:12': 'Když jsem mezi jiným šel také do Damašku s plnou mocí a se schválením velekněží,', 'Sk 26:13': 'v poledne na cestě, králi, jsem spatřil světlo s nebe, které nad jas sluneční ozářilo mne i ty, kdož se mnou cestovali.', 'Sk 26:14': 'Všichni jsme padli na zem, a já jsem slyšel hlas, který ke mně mluvil hebrejsky: »Saule, Saule, proč mě pronásleduješ? Zle se ti vyplatí, vyhazovati proti bodcům!« ', 'Sk 26:15': 'Zeptal jsem se: »Kdo jsi, Pane?« Pán odpověděl: »Jsem Ježíš, jehož pronásleduješ.', 'Sk 26:16': 'Ale vstaň, postav se na nohy; zjevil jsem se ti proto, abych tě předem připravil za služebníka a za svědka toho, co jsi na mně viděl a proč se ti ještě dám spatřiti;', 'Sk 26:17': 'vytrhávám tě z lidu i z pohanů, k nimž tě posílám', 'Sk 26:18': 'otvírat jim oči, aby se obrátili ode tmy ke světlu, od moci satanovy k Bohu, aby se jim dostalo odpuštění hříchů a dědičného podílu mezi těmi, kteří jsou posvěceni vírou ve mne.«', 'Sk 26:19': 'Od té chvíle, králi Agrippo, jsem nebyl neposlušen nebeského vidění,', 'Sk 26:20': 'ale všem, napřed v Damašku, potom v Jeruzalémě a v celé zemi Judské i pohanům jsem hlásal, aby se káli, obraceli k Bohu a konali důstojné skutky pokání.', 'Sk 26:21': 'Proto mě Židé zajali ve svatyni a usilovali mě zavražditi.', 'Sk 26:22': 'Dostalo se mi Boží pomoci až po tento den, takže tu stojím a vydávám svědectví malému i velikému, a neříkám nic mimo to, co i proroci mluvili o budoucích věcech, i Mojžíš. ', 'Sk 26:23': 'Že Kristus jest podroben utrpení? Že měl první vstáti z mrtvých a zvěstovati světlo národu židovskému i pohanům?“', 'Sk 26:24': 'Když Pavel takto promluvil svou obhajovací řeč, zvolal Festus hlasitě: „Blázníš, Pavle! Tvá veliká učenost tě dohání k bláznovství!“', 'Sk 26:25': 'Pavel odpověděl: „Neblázním, nejslovutnější Feste, ale mluvím slova pravdivá a rozumná.', 'Sk 26:26': 'Král tomu velmi dobře rozumí, proto se také k němu obracím docela směle. Jsem přesvědčen, že jemu z toho nic není tajného, neboť se to nezběhlo někde v koutku.', 'Sk 26:27': 'Králi Agrippo, věříš prorokům? - Vím, že věříš.“ -', 'Sk 26:28': 'Agrippa odpověděl Pavlovi: „Zakrátko si troufáš, udělati ze mne křesťana.“', 'Sk 26:29': 'Pavel na to: „Přál bych si od Boha, abyste se - ať zakrátko či zadlouho - nejen ty, ale i všichni, kteří mě dnes slyší, stali tím, čím jsem já - kromě těchto pout!“', 'Sk 26:30': 'Král povstal a s ním místodržitel i Bernike a ostatní přísedící;', 'Sk 26:31': 'odešli a hovořili mezi sebou: „Tento člověk se nedopouští ničeho, co by zasluhovalo smrti.“', 'Sk 26:32': 'Agrippa pak řekl Festovi: „Ten člověk mohl býti propuštěn, kdyby se nebyl odvolal k císaři.“', 'Sk 27:1': 'Jakmile bylo rozhodnuto, že vyplujeme do Itálie, odevzdávali Pavla a některé jiné vězně četařovi jménem Julius od praporu Jeho Veličenstva.', 'Sk 27:2': 'Vstoupili jsme na loď adramytskou, jež měla plouti k maloazijskému pobřeží, a vypluli jsme. Byl s námi Macedonec z Tesaloniky, Aristarchus.', 'Sk 27:3': 'Druhého dne jsme zakotvili v Sidónu, a Julius, který s Pavlem zacházel velmi lidsky, mu dovolil, aby si šel k přátelům a od těch aby se mu dostalo péče.', 'Sk 27:4': 'Odtud jsme vyrazili a podpluli Cypr, poněvadž jsme měli protivný vítr;', 'Sk 27:5': 'propluli jsme moře cilické a pamfylské a dorazili jsme do Myrry v Lycii.', 'Sk 27:6': 'Tam nalezl četař alexandrijskou loď určenou do Itálie a naložil nás na ni.', 'Sk 27:7': 'Po mnoho dní jsme měli zdlouhavou plavbu a stěží jsme se dostali ke Knidu, a poněvadž nám vítr nebyl příznivý, podpluli jsme Krétu podle Salmóny,', 'Sk 27:8': 'stěží jsme ji minuli a přišli na místo jmenované Krásné přístavy, blízko kterého bylo město Lasaia.', 'Sk 27:9': 'Po značném čase, když se již plavba stávala nejistou - poněvadž již minul Postní den -, Pavel je varoval:', 'Sk 27:10': '„Muži, vidím, že plavba bude svízelná a s velkým nebezpečenstvím nejen pro náklad a pro loď, ale i pro naše životy.“', 'Sk 27:11': 'Ale četař důvěřoval víc kormidelníkovi a kapitánovi než tomu, co říkal Pavel.', 'Sk 27:12': 'Poněvadž pak přístav byl nepříznivě položen pro přezimování, většina se uradila, že odtud odplují, zdali by se jim podařilo doraziti do Fénika a tam přezimovati. Fénix je krétský přístav, obrácený k jihozápadu a severozápadu.', 'Sk 27:13': 'Poněvadž zavál jižní vítr, myslili, že jsou svým plánem jisti; zvedli tedy kotvu a pluli blízko podél Kréty.', 'Sk 27:14': 'Ale zakrátko se přes ni přihnal vírný vichr, kterému se říká eurakylon. ', 'Sk 27:15': 'Loď byla stržena do víru a nemohla čeliti větru, poddali jsme se tedy větru a byli jsme jím unášeni.', 'Sk 27:16': 'Podběhli jsme ostrůvek jmenovaný Klauda, a stěží se nám podařilo zmocniti se ochranného člunu;', 'Sk 27:17': 'zvedli jej, používali lan a podpásávali loď. Poněvadž se obávali, aby nebyli vrženi na mělčinu, stáhli plachty a tak se nechali unášeti. ', 'Sk 27:18': 'Byli jsme prudce zmítáni bouří, proto druhého dne vyhazovali část nákladu', 'Sk 27:19': 'a třetího dne vlastníma rukama vyvrhli lodní nářadí.', 'Sk 27:20': 'Po mnoho dní se neobjevovalo slunce ani hvězdy, dorážela nemalá bouře, na konec mizela každá naděje, že budeme zachráněni,', 'Sk 27:21': 'zvláště když nastávalo i veliké hladovění. Tu se Pavel postavil mezi ně a řekl: „Muži, měli jste mne poslechnouti a neodplouvati od Kréty, a mohli jste se uvarovati této svízele a ztráty.', 'Sk 27:22': 'Ale i nyní vás napomínám, abyste byli dobré mysli, neboť nenastane ztráta života nikomu z vás, kromě lodi.', 'Sk 27:23': 'Zjevil se mi totiž dnes v noci anděl Boha, jemuž náležím a sloužím,', 'Sk 27:24': 'a řekl mi: »Neboj se, Pavle! Musíš se postaviti před císaře, a hle, Bůh ti dává darem všecky, kdo s tebou plují.«', 'Sk 27:25': 'Proto buďte dobré mysli, mužové! Neboť důvěřuji Bohu, že se stane tak, jak mi bylo řečeno.', 'Sk 27:26': 'Ale musíme naraziti na nějaký ostrov.“', 'Sk 27:27': 'Když nastala čtrnáctá noc, a my jsme byli unášeni po Adrii, kolem půlnoci se lodníci domnívali, že se blíží k nějaké zemi.', 'Sk 27:28': 'Spustili olovnici a shledali hloubku dvaceti sáhů, a když ji o něco dále spustili zas, shledali patnáct sáhů.', 'Sk 27:29': 'Poněvadž se obávali, abychom někde nenarazili na ostrá skaliska, vyhodili ze zádi čtyři kotvy a přáli si, aby nastal den.', 'Sk 27:30': 'Když se lodníci pokoušeli utéci z lodi a spustili člun na moře pod záminkou, že hodlají roztáhnouti kotvy s přídi,', 'Sk 27:31': 'řekl Pavel četařovi a vojákům: „Nezůstanou-li na lodi, nemůžete býti zachráněni.“', 'Sk 27:32': 'Tu vojáci přesekali provazy u člunu a nechali jej vypadnouti. ', 'Sk 27:33': 'Když již měl nastati den, povzbuzoval Pavel všecky, aby něco pojedli, a řekl jim: „Dnes již čtrnáctý den čekáte, zůstáváte hladoví a nic nejíte.', 'Sk 27:34': 'Proto vás vyzývám, abyste se najedli. Je to pro vaši záchranu. Nikomu z vás ani vlas na hlavě nebude zmařen.“', 'Sk 27:35': 'Po těchto slovech vzal chléb, poděkoval Bohu přede všemi, rozlomil a dal se do jídla.', 'Sk 27:36': 'Všichni nabyli dobré mysli a také pojedli.', 'Sk 27:37': 'Bylo nás na lodi všech dohromady dvě stě šestasedmdesát duší. ', 'Sk 27:38': 'Když se nasytili, ulehčili lodi tím, že vyházeli obilí do moře.', 'Sk 27:39': 'Když nastal den, nemohli rozeznati, jaká je to země, jen pozorovali nějaký záliv s plochým břehem; tam se chtěli pokusiti, zdali by mohli přistáti s lodí.', 'Sk 27:40': 'Odřízli kotvy, nechali je v moři, zároveň uvolnili řemeny, jimiž byla přivázána kormidla, vytáhli přídové plachty proti větru a směřovali k pobřeží.', 'Sk 27:41': 'Najeli na vyčnívající ostroh a narazili s lodí; příď se opřela a zůstávala nehnuta příbojem, ale záď se bořila nárazem.', 'Sk 27:42': 'Vojáci měli úmysl pobíti vězně, aby některý neuplaval a neutekl,', 'Sk 27:43': 'ale četař, jenž chtěl zachrániti Pavla, překazil jim jejich úmysl a nařídil, aby ti, kteří umějí plavati, napřed se vrhli do vody a vyšli na zem,', 'Sk 27:44': 'a ostatní pak buď na prknech nebo na troskách lodi. Tak se podařilo, že se všichni zachránili na zemi.', 'Sk 28:1': 'Když jsme se zachránili, dověděli jsme se, že se ten ostrov jmenuje Melita ', 'Sk 28:2': 'Domorodci nám prokazovali neobyčejnou laskavost. Rozdělali oheň a pozvali nás všecky k němu, ježto nastal déšť a bylo chladno.', 'Sk 28:3': 'Pavel sebral hromadu klestí a přikládal je na oheň; vtom vylezla teplem zmije a zavěsila se mu na ruku.', 'Sk 28:4': 'Jakmile domorodci zpozorovali, že mu zvíře visí na ruce, říkali mezi sebou: „Tento člověk jest jistě vrah, poněvadž, ačkoli byl zachráněn z moře, spravedlnost ho nenechá žít.“', 'Sk 28:5': 'Ale on setřásl zvíře do ohně a nic zlého se mu nestalo.', 'Sk 28:6': 'Oni čekali, že oteče a najednou upadne mrtev. Když však dlouho čekali a viděli, že se s ním neděje nic zlého, změnili své mínění a říkali, že je to bůh.', 'Sk 28:7': 'V okolí toho místa měl náčelník toho ostrova, jménem Publius, statek; ten nás přijal a po tři dni velmi laskavě hostil.', 'Sk 28:8': 'Otec tohoto Publia zrovna ležel s horečkou a úplavicí; Pavel k němu vešel, pomodlil se, vložil na něj ruce a uzdravil jej.', 'Sk 28:9': 'Když se to stalo, přicházeli také ostatní nemocní z ostrova a byli uzdravováni.', 'Sk 28:10': 'Ti nás pak poctili mnohými dary, a když jsme odjížděli, uštědřili nám, čeho jsme potřebovali.', 'Sk 28:11': 'Po třech měsících jsme odpluli na alexandrijské lodi, která měla znak Blíženců a přezimovala u ostrova. ', 'Sk 28:12': 'Přistáli jsme v Syrakuzách a zůstali tam tři dni,', 'Sk 28:13': 'odtud jsme oklikou dorazili do Rhegia. Když den potom zavál jižní vítr, druhého dne jsme dojeli do Puteol;', 'Sk 28:14': 'tam jsme našli bratří a byli jsme od nich pozváni, abychom u nich zůstali sedm dní. Tak jsme dorazili do Říma.', 'Sk 28:15': 'Odtamtud, když bratří o nás uslyšeli, přišli nám naproti až k Appiovu foru a k Třem krčmám. Jakmile je Pavel uviděl, poděkoval Bohu a nabyl dobré mysli. ', 'Sk 28:16': 'Když jsme vešli do Říma, dostalo se Pavlovi dovolení, aby bydlil sám s vojákem, jenž jej hlídal. ', 'Sk 28:17': 'Po třech dnech si svolal tamější židovské přední muže. Když se sešli, promluvil k nim: „Bratří, já jsem se nedopustil ničeho proti našemu lidu ani proti otcovským zvykům, a přece jsem byl z Jeruzaléma vydán jako vězeň do rukou Římanům;', 'Sk 28:18': 'ti mě vyslechli a chtěli mě propustiti, poněvadž na mně není žádné viny, která by zasluhovala smrti.', 'Sk 28:19': 'Protože však Židé tomu odporovali, byl jsem nucen odvolati se k císaři, ale ne že bych měl nějakou žalobu proti svému národu. ', 'Sk 28:20': 'Pro tuto příčinu jsem vás pozval, abych vás uviděl a s vámi promluvil. Pro naději lidu izraelského nosím tento řetěz.“', 'Sk 28:21': 'Oni mu odpověděli: „My jsme ani psaní o tobě nedostali z Judeje, ani nepřišel nikdo z bratří, aby nám o tobě oznámil nebo vypravoval něco zlého.', 'Sk 28:22': 'Žádáme, abychom od tebe samého slyšeli, jaké je tvé přesvědčení. Neboť co se týče této sekty, je nám známo, že je proti ní všudy odpor.“', 'Sk 28:23': 'Určili mu tedy den a sešlo se jich k němu do jeho bytu mnoho, on pak jim od rána až do večera vykládal svědectví o království Božím a pokoušel se je přesvědčovati o Ježíšovi ze zákona Mojžíšova a z proroků. ', 'Sk 28:24': 'Jedni se dali přesvědčiti jeho slovy, druzí však nevěřili. ', 'Sk 28:25': 'Když se vespolek neshodli a odcházeli, dodal Pavel ještě jedno slovo: „Krásně promluvil Duch svatý skrze proroka Izaiáše k našim praotcům:', 'Sk 28:26': '»Jdi k tomuto lidu a řekni mu: Budete slýchat a slýchat, ale nic nepochopíte, budete vídat a vídat, ale nic neuvidíte.', 'Sk 28:27': 'Neboť srdce tohoto lidu zhrublo, stali se nedoslýchavými, zavřeli své oči, aby neviděli očima a neslyšeli ušima a nechápali srdcem a neobrátili se - a já bych je uzdravil.«', 'Sk 28:28': 'Budiž vám tedy známo, že tato spása Boží byla poslána k pohanům - ti ji budou poslouchati.“ ', 'Sk 28:29': '---', 'Sk 28:30': 'Celá dvě léta zůstal Pavel ve vlastním najatém bytě, vítal všecky, kteří k němu přicházeli,', 'Sk 28:31': 'kázal jim království Boží a učil o Ježíši Kristu docela směle a bez překážek.'}