{'Sf 1:1': 'Slovo Hospodinovo, jehož se dostalo Sofoniášovi, synu Chusiho, syna Godoliáše, syna Amariáše, syna Ezechiášova, za dnů Josiáše, syna Amonova, krále judského.', 'Sf 1:2': 'Seberu, seberu všecko s povrchu země, praví Hospodin.', 'Sf 1:3': 'Seberu člověka i dobytče, seberu ptactvo nebeské i ryby mořské, bezbožní budou padat; zahladím lidi s povrchu země, praví Hospodin.', 'Sf 1:4': 'Vztáhnu ruku svou na Judu a na všecko obyvatelstvo jerusalemské; zahladím s místa tohoto ostatky Baalovy a jména hadačů s kněžími;', 'Sf 1:5': 'také ty, kteří se klanějí na střechách vojsku nebeskému, klanějí se a přisahají skrze Hospodina, a(le) přisahají (také) skrze Melchoma.', 'Sf 1:6': 'I ty, kteří se odvrátili od cesty za Hospodinem, kteří nehledají Hospodina, aniž se na něho ptají.', 'Sf 1:7': 'Ticho (bud) před Pánem Bohem! Neboť blízko je den Hospodinův; neboť připravil Hospodin obět, posvětil své hosty.', 'Sf 1:8': 'V den oběti Hospodinovy trestem stihnu knížata, syny královské a všecky, kdož se obláčejí v roucho cizozemské.', 'Sf 1:9': 'Navštívím v den ten každého, kdo zpupně vstupuje na práh, kdo naplňuje dům Pána Boha svého nepravostí a lstí.', 'Sf 1:10': 'V den ten – praví Hospodin – bude slyšeti křik od brány Rybné, nářek od druhé (brány) a hluk veliký od pahorků.', 'Sf 1:11': 'Kvilte, obyvatelé Moždíře, zanikne všecek národ kanaanský, zahynou všichni obalení stříbrem.', 'Sf 1:12': 'V čas ten budu přehledávati Jerusalem se svítilnami, navštívím lidi, kteří ztuhli na kvasnicích svých, kteří si říkají ve svém duchu: „Nečiní nic dobrého Hospodin, a nečiní také nic zlého."', 'Sf 1:13': 'I bude bohatství jejich v rozchvátání, a z domů jejich poušť; stavěti budou domy, ale nebudou v nich bydlit; štěpovati budou vinice, ale nebudou píti vína jejich.', 'Sf 1:14': 'Blízko jest den Hospodinův veliký, blízko jest a velmi rychlý. Zaznívá den Hospodinův hořký, úzko bude tu srdnatému.', 'Sf 1:15': 'Den hněvu je den ten, den soužení a úzkosti, den psoty a bídy, den temnosti a mrákoty, den mlhy a vichru.', 'Sf 1:16': 'Den polnice a troubení proti městům hrazenými a proti vyčnívajícímu cimbuří.', 'Sf 1:17': 'Soužiti budu lidi, že budou choditi jako slepí, neboť zhřešili Hospodinu; krve jejich bude na zemi jako prachu, a jejich těl jako lejna.', 'Sf 1:18': 'Však ani stříbro ani zlato jejich nebude jich moci vysvobodit v den hněvu Hospodinova; ohněm hněvu jeho sežrána bude všecka země, neboť konec učiní chvatně všemu obyvatelstvu země.', 'Sf 2:1': 'Sejděte se, shromažďte se, národe nehodný lásky,', 'Sf 2:2': 'prve nežli rozkaz (Boží) vzbudí den jako větrem hnaný prach, prve nežli na vás přijde žár hněvu Hospodinova, prve nežli na vás přijde den Hospodinova roztrpčení.', 'Sf 2:3': 'Hledejte Hospodina všichni tiší země, kteří zákon jeho činíte; hledejte spravedlnost, hledejte tichost, snad budete nějak ukryti v den hněvu Hospodinova.', 'Sf 2:4': 'Neboť Gaza zbořena bude, z Askalona bude poušť, Azoťany o polednách vyženou a Akkaron z kořene vyvrácen bude.', 'Sf 2:5': 'Běda, kteří bydlíte při moři, národe Kreťanů, praví Hospodin vám. Kanaansko, země Filišťanů, vyhubím tebe, že nebude obyvatele (v tobě).', 'Sf 2:6': 'Z přímoří budou bydliště pastýřů a ohrady pro dobytek;', 'Sf 2:7': 'bude údělem zbytku z Judova domu; tam budou pásti, v domech askalonských večer odpočívat; neboť je navštíví Hospodin, Bůh jejich a obrátí osud jejich.', 'Sf 2:8': 'Slyšel jsem hanění Moabovo i posměch Amoňanů, kterak tupili můj národ a vypínali se proti území jeho.', 'Sf 2:9': 'Protož, jakože živ jsem, – praví Hospodin zástupů, Bůh Israelův – Moab jako Sodoma bude, Amoňané jako Gomorrha: suché trní a hromady soli, poušť až na věky; zbytek národa mého rozchvátí je, ostatky z lidu mého budou jim vlasti.', 'Sf 2:10': 'To se jim stane pro jejich pýchu, že se rouhali a vypínali nad lidem Hospodina zástupů.', 'Sf 2:11': 'Hrozný bude Hospodin na ně, zničí všecky bohy země, a klaněti se bude jemu každý s místa svého, všecky ostrovy národů.', 'Sf 2:12': 'Však i vy, Etiopané, mečem mým pobiti budete.', 'Sf 2:13': 'Vztáhne také (Hospodin) ruku svou na sever, a zahubí Assyřany; učiní z Ninive pustinu, bezcestnou poušť.', 'Sf 2:14': 'Uprostřed něho léhati budou stáda, zvířata všech rodů, pelikán a ježek, na prazích jeho nocovati, v oknech hlas hulákajících ptáků, havrani na veřejích – neboť zničím sílu jeho.', 'Sf 2:15': 'Toť jest město slavné, jež bydlilo bezstarostně, které si říkalo ve svém duchu: „Já jsem, a mimo mne není už jiného!" Kterak učiněno jest na poušti odpočívadlem líté zvěře! Každý, kdo půjde přes ně, sípěti bude a mávati svou rukou.', 'Sf 3:1': 'Běda (tobě), popouzející, vysvobozené město, holubice!', 'Sf 3:2': 'Neposlouchá Božího hlasu, nepřijímá kázně, v Hospodina nedoufá, k Bohu svému se nepřibližuje.', 'Sf 3:3': 'Velmoži jeho uprostřed něho jsou jako řvoucí lvi, soudcové jeho – noční vlci, nepřestávají (loupit) až ráno.', 'Sf 3:4': 'Proroci jeho jsou nesmyslní, muži nespolehliví, kněží jeho poskvrňují svaté věci, znásilňují zákon.', 'Sf 3:5': 'Hospodin je spravedlivý prostřed něho, nečiní nepravosti, den co den své soudy na světlo vynáší, že nemohou být skryty – přece však bezbožník nechce znáti studu.', 'Sf 3:6': 'Zahladil jsem národy, rozptýlena jsou cimbuří jejich, pusté učinil jsem ulice jejich, že není, kdo by chodil po nich; zpuštěna jsou města jejich, že (z nich) nezůstalo člověka, že není, kdo by v nich sídlil.', 'Sf 3:7': 'Řekl jsem: „Však se mne budeš báti, přijmeš kázeň; i nestihne zánik příbytků tvých pro všecky tresty, kterými navštívil jsem tebe;" ale od časného rána kazili všecka smýšlení svá.', 'Sf 3:8': 'Protož čekej mne, praví Hospodin, na den budoucího času, kdy povstanu! Neboť jsem usoudil, že shromáždím národy, že seberu království, že vyliji na ně hněv svůj, všecek žár své nevůle; neboť ohněm horlivosti mé sežrána bude všecka země.', 'Sf 3:9': 'Neboť tehdy dám národům rty čisté, aby vzývali všichni jméno Hospodinovo a sloužili jemu jednomyslně.', 'Sf 3:10': 'Z (krajů) za řekami země Etiopské, tamodtud ctitelé moji, synové mých rozptýlených budou mně nositi oběti.', 'Sf 3:11': 'V den ten nebudeš se hanbiti ze všech podniků tvých, jimiž jsi zhřešilo proti mně, neboť tehdy vzdálím z prostřed tebe chvástavé hrdopyšky tvé, i nebudeš se již vypínati na mé svaté hoře.', 'Sf 3:12': 'A ostavím prostřed tebe lid chudý a nuzný a doufati budou ve jméno Hospodinovo.', 'Sf 3:13': '(Tento) zbytek z Israele nebude činiti nepravosti, aniž mluviti bude lži; nebude nalezen v ústech jejich jazyk lstivý; neboť oni pásti se budou a odpočívat, aniž bude, kdo by (je) přestrašil.', 'Sf 3:14': 'Jásej, Sionská dcero, plesej, Israeli! Raduj a vesel se celým srdcem, dcero Jerusalemská.', 'Sf 3:15': 'Vzdálil Hospodin trest tvůj, odvrátil tvé nepřátele; králem israelským jest Hospodin prostřed tebe, nebude ti již báti se zlého.', 'Sf 3:16': 'V den ten bude řečeno Jerusalemu: „Neboj se, Sione! Neklesejte ruce tvé!', 'Sf 3:17': 'Hospodin, Bůh tvůj, prostřed tebe jest, Silný, ten dovede vysvobodit. Raduje se z tebe jásavě, libuje si ve své lásce (k tobě), veselí se nad tebou s plesáním', 'Sf 3:18': 'jako ve sváteční den. Vzdálil jsem od tebe kvílení, břímě, jež tížilo tě, hanbu.', 'Sf 3:19': 'Aj, já zabiji všecky, kteří trápili tebe v ten čas, spasím to, co kulhalo, a co bylo vyvrženo, shromáždím; zjednám jim také čest a slávu v celé zemi, kde byli pohaněni,', 'Sf 3:20': 'v čas ten, kdy přivedu váš (domů), v čas, kdy shromáždím vás. Neboť učiním, že vás budou slavit a velebit všichni národové země, až obrátím váš osud před vaším zrakem, praví Hospodin.'}