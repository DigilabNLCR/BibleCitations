{'Neh 1:1': 'Slova Nehemjáše, syna Helchiášova. Měsíce kasleva, léta dvacátého, když jsem byl na hradě suském,', 'Neh 1:2': 'přišel Hanani, jeden z bratří mých, on a muži z Judska. I zeptal jsem se jich na Židy, na zbytek, který zůstal ze zajatců, a na Jerusalem.', 'Neh 1:3': '„Ty zbytky", – řekli mi – „které zůstaly ze zajatců, jsou tam v (té) krajině ve veliké tísni a v pohaně; i zeď jerusalemská je pobořena a brány vypáleny jsou ohněm."', 'Neh 1:4': 'Když jsem uslyšel ta slova, sedl jsem (na zemi), plakal a kvílil jsem mnoho dní, postil a modlil jsem se před Bohem nebes.', 'Neh 1:5': 'Řekl jsem: „Prosím, Hospodine, Bože nebes silný, veliký a hrozný, který zachováváš úmluvu a milosrdenství (prokazuješ) těm, kteří milují tě a šetří tvých příkazů!', 'Neh 1:6': 'Kéž jsou uši tvé pozorné a oči tvé otevřené, abys slyšel modlitbu služebníka svého, kterou já modlím se před tebou nyní dnem i nocí, za syny Israelovy, služebníky tvé, a vyznávám hříchy synů Israelových, jimiž zhřešili proti tobě, (jimiž) já i dům otce mého zhřešili jsme.', 'Neh 1:7': 'Marností nechali jsme se svésti a nedbali jsme příkazu tvého, ustanovení a soudů, které jsi přikázal Mojžíšovi, služebníku svému.', 'Neh 1:8': 'Pamatuj na slovo, kterés přikázal Mojžíšovi, služebníku svému, řka: „Přestoupíte-li, já rozptýlím vás mezi národy;', 'Neh 1:9': 'obrátíte-li se zase ke mně, a šetřiti-li budete příkazů mých, a plniti je, i kdybyste odvedeni byli na kraj nebe: odtud shromáždím vás, a přivedu zase na místo, které jsem vyvolil za příbytek jména svého."', 'Neh 1:10': 'Jsouť oni služebníci tvoji, a lid tvůj; vysvobodil jsi je mocí svou velikou a rukou svou přesilnou.', 'Neh 1:11': 'Prosím, Hospodine, by ucho tvé bylo pozorné na modlitbu služebníka tvého a na modlitbu služebníků tvých, kteří se zálibou ctí jméno tvé; řiď služebníka svého dnes, a dej mu milost před mužem tímto." Já totiž byl jsem číšníkem královským.', 'Neh 2:1': 'V měsíci nisanu, léta dvacátého Artaxerxa krále, když bylo víno pode mnou, vzav víno podal jsem je králi. Zpozoroval pak, že jsem jaksi neduživý.', 'Neh 2:2': 'I řekl mi král: „Proč jest obličej tvůj smutný, když přece nevidím, že bys byl nemocen? Není to bez příčiny, nebo něco, nevím, co těžkého je v srdci tvém." Tu lekl jsem se (sice) velice, náramně,', 'Neh 2:3': 'ale (přece) řekl jsem králi: „Králi, buď živ na věky! Kterak nemá býti smutný můj obličej, kdyžtě město hrobů otců mých zpuštěno jest a brány jeho vypáleny jsou ohněm?"', 'Neh 2:4': 'I řekl mi zase král: „Čeho žádáš?" Tu vzdechl jsem si k Bohu nebes a', 'Neh 2:5': 'řekl jsem králi: „Líbí-li se (to) králi a líbí-li se ti služebník tvůj, rač poslati mne do Judska, do města hrobů otců mých a vystavím je."', 'Neh 2:6': 'Tu řekl mi král i královna, která seděla vedle něho: „Dlouho-li budeš na cestě, a kdy se opět vrátíš?" Když se líbilo to tedy králi, aby mne poslal, udal jsem mu čas.', 'Neh 2:7': 'A prosil jsem krále: „Vidí-li se za dobré králi, račiž mi dáti listy k vladařům Zářečí, aby mi dovolili projíti, až bych přišel do Judska;', 'Neh 2:8': 'též i list k Asafovi, strážnému lesů královských, by mi dal dříví, abych mohl přikrýti brány hradu domu (Božího), jakož i zdi městské a dům, do kterého vejdu." Král mi to dal, ježto dobrá ruka Boha mého byla se mnou.', 'Neh 2:9': 'Když jsem přišel k vladařům Zářečí, podal jsem jim listy královské. Král poslal se mnou také důstojníky a jezdce.', 'Neh 2:10': 'Když to uslyšel Sanaballat Horonský, a Tobjáš, otrok ammonský, zamrzeli se velmi, že přišel člověk, který by hledal štěstí synů Israelových.', 'Neh 2:11': 'Přišed pak do Jerusalema, pobyl jsem tam tři dni.', 'Neh 2:12': 'I vstal jsem v noci já a několik mužů se mnou, avšak žádnému jsem neoznámil, co mi vnukl Bůh, bych činil v Jerusalemě. Aniž jsem měl soumara, s sebou kromě toho, na kterém jsem jel.', 'Neh 2:13': 'Vyjel jsem branou Údolní v noci ke studnici Dračí a ku bráně Hnojné a ohledával jsem zeď Jerusalema pobořenou a brány jeho zkažené ohněm.', 'Neh 2:14': 'Odtud jel jsem ku bráně Studničné, (a) k vodovodu Královskému; ježto pak neměl soumar, na kterém jsem jel, místa, kudy by přešel,', 'Neh 2:15': 'bral jsem se nahoru údolím v noci a ohledával jsem zeď, odkudž obrátiv se přijel jsem ku bráně Údolní a vrátil jsem se (domů).', 'Neh 2:16': 'Představení (města) nic nevěděli, kam jsem odjel, nebo co jsem chtěl činiti; ani Židům, ani kněžím, ani předním, ani představeným, ani jiným, kteří (měli) vykonati (to) dílo, až do té chvíle nic jsem neoznámil.', 'Neh 2:17': 'Tu (teprve) řekl jsem jim: „Vy znáte tíseň, ve které jsme: že Jerusalem je zpuštěný, a brány jeho že jsou ohněm zkaženy; pojďtež a stavějme zdi jerusalemské, a nebuďme již v pohanění!"', 'Neh 2:18': 'Oznámil jsem jim pak, že ruka Boha mého dobrá je se mnou, i slova krále, která mi pravil, a řekl jsem: „Vstaňme a stavějme!" I posilněny byly ruce jejich v dobrém.', 'Neh 2:19': 'Když to uslyšel Sanaballat Horonský, Tobjáš, otrok ammonský, a Gosem, Arab, posmívali se nám, tupili nás a řekli: „Co to děláte? Zda vy chcete proti králi se vzbouřiti?"', 'Neh 2:20': 'Odpovídaje jim řekl jsem: „Bůh nebes, tenť nám pomáhá, a my, služebníci jeho, vstaneme a budeme stavěti; ale vy nemáte dílu, ani práva, ani památky v Jerusalemě."', 'Neh 3:1': 'Povstal tedy velekněz Eliasib a bratří jeho kněží, a stavěli bránu Ovčí; posvětili ji a vstavili vrata její; (stavěli) až k věži Sta loket, kterou posvětili, (a) až k věži Hananeel.', 'Neh 3:2': 'Vedle něho stavěli Jeriští; a vedle něho stavěl Zachur, syn Amriův.', 'Neh 3:3': 'Bránu Rybnou stavěli synové Asnaovi; ti ji přikryli a vstavili vrata její se zámky i závorami. Vedle nich stavěl Marimut, syn Urjáše, syna Akkusova;', 'Neh 3:4': 'podle něho stavěl Mosollam, syn Barachjáše, syna Mesezebelova, vedle těch stavěl Sadok, syn Baanův;', 'Neh 3:5': 'vedle nich stavěli Tekuané, ale jejich přední nepodložili šíjí svých k dílu Pána svého.', 'Neh 3:6': 'Bránil Starou stavěli Jojada, syn Faseův, a Mosollam, syn Besodjášův; ti ji přikryli a vstavili vrata její, se zámky i závorami.', 'Neh 3:7': 'Vedle nich stavěli Meltiáš Gabaoňan, a Jadon Meronoťan, muži z Gabaonu a Masfy místo vladaře, který byl v Zářečí;', 'Neh 3:8': 'vedle něho stavěl Eziel, syn Arajášův, zlatník; vedle něho stavěl Ananjáš, příslušník mastičkářův; a nechali (zeď) jerusalemskou až ke zdi Široké;', 'Neh 3:9': 'vedle něho stavěl Rafajáš, syn Hurův, starosta (polovice) okresu jerusalemského;', 'Neh 3:10': 'vedle něho stavěl Jedajáš, syn Haromafův, proti domu svému; vedle něho stavěl Hattus, syn Hasebonjášův.', 'Neh 3:11': 'Druhý úsek stavěl Melchiáš, syn Heremův a Hasub, syn Fahat-Moabův, i věž Pecní;', 'Neh 3:12': 'vedle něho stavěl Sellum, syn Alohesův, starosta polovice okresu jerusalemského, on i dcery jeho.', 'Neh 3:13': 'Bránu Odolní stavěl Hanun a obyvatelstvo Zanoe; ti ji vystavěli a vstavili vrata její se zámky i závorami, a zdi na tisíc loket až ku bráně Hnojně.', 'Neh 3:14': 'Bránu Hnojnou stavěl Melchiáš, syn Rechabův, starosta okresu Betacharam; ten ji vystavěl, a vstavil vrata její se zámky a závorami.', 'Neh 3:15': 'Bránu Studničnou stavěl Sellum, syn Cholhozův, starosta okresu Masfa; ten ji vystavěl, přikryl a vstavil vrata její se zámky a závorami, i zdi rybníka Siloe u zahrady královské, až ke stupňům, které jdou dolů z města Davidova;', 'Neh 3:16': 'za ním stavěl Nehemjáš, syn Azbokův, starosta polovice okresu betsurského, až proti hrobu Davidovu, až k rybníku, který byl velkým nákladem pořízen a až k domu junákův;', 'Neh 3:17': 'za ním stavěli levité: Rehum, syn Benniův: za ním stavěl Hesebjáš, starosta polovice okresu keilského za svůj okres;', 'Neh 3:18': 'za ním stavěli bratři jejich, Bavaj, syn Enadadův, starosta (druhé) polovice Keily:', 'Neh 3:19': 'vedle něho stavěl Azer, syn Josuův, starosta Masfy, úsek druhý proti místu, kde vystupuje velmi pevný úhel:', 'Neh 3:20': 'za ním vzhůru stavěl Baruch, syn Zachajův, úsek druhý, od úhlu až ke dveřím domu Eliasiba, velekněze;', 'Neh 3:21': 'za ním stavěl Merimut, syn Urjáše, syna Hakkusova, úsek drahý, ode dveří domu Eliasibova, až pokud sahal dům Eliasibův;', 'Neh 3:22': 'za ním stavěli kněží, muži z rovin jordánských;', 'Neh 3:23': 'za ním stavěl Benjamin a Hasub, (každý) proti domu svému; za ním stavěl Azarjáš, syn Maasjáše, syna Ananjášova proti domu svému;', 'Neh 3:24': 'za ním stavěl Bennuj, syn Henadadův, úsek druhý, od domu Azarjášova až do záhybu, až do rohu;', 'Neh 3:25': 'Falci, syn Oziův, (stavěl za ním) proti záhybu a věži, která vyniká z vysokého domu královského, to jest v nádvoří věznice; za ním (stavěl) Fadajáš, syn Farosův, – ', 'Neh 3:26': 'chrámoví nevolníci bydlili na Ofelu – až před bránu Vodní na východě, a před věž, která tu vynikala;', 'Neh 3:27': 'za ním stavěli Tekuané úsek druhý naproti, od veliké věže (tu) vynikající až ke zdi chrámové;', 'Neh 3:28': 'od brány Koňské nahoru stavěli kněží, každý naproti domu svému;', 'Neh 3:29': 'za nimi stavěl Sadok, syn Emmerův, naproti domu svému; za ním stavěl Semajáš, syn Sechenjášův, strážný brány Východní;', 'Neh 3:30': 'za ním stavěl Hananjáš, syn Selemjášův a Hanun, šestý syn Selefův, úsek druhý; za ním stavěl Mosollam, syn Barachjášův, proti své jizbě; za ním stavěl Melchiáš, člen zlatníkův, až k domu chrámových nevolníků a vetešníků proti bráně Soudní až k nástřešnímu pokojíku na rohu;', 'Neh 3:31': 'a mezi nástřešním pokojíkem nárožním a branou Ovčí stavěli zlatníci a kupci.', 'Neh 4:1': 'Když uslyšel Sanaballat, že stavíme zeď, rozhněval se velmi; a rozčilen jsa náramně posmíval se Judovcům;', 'Neh 4:2': 'před bratřími svými a před vojskem Samařanů pravil: „Co to dělají ti mdlí Judovci? Zdali jich (při tom) nechají národové? Zdaliž obětovati budou, až dodělají to jednoho dne? Zda budou moci nadělati kamenů z hromad prachu a popela?"', 'Neh 4:3': 'Také Tobjáš, Ammoňan, stoje vedle něho, řekl: „Nechať (jen) stavějí; však přijde-li liška, přeskočí zeď jejich kamennou."', 'Neh 4:4': 'Slyš, náš Bože, kterak námi pohrdají; obrátiž to pohanění na hlavu jejich, a dej je na potupu v zemi zajetí!', 'Neh 4:5': 'Nerač přikrývati nepravosti jejich, a hřích jejich před tebou nebudiž shlazen, protože se posmívali stavějícím!', 'Neh 4:6': 'Avšak stavěli jsme zeď (dále), a když jsme ji všecku scelili až do polovice, povzbuzena byla mysl lidu ku práci.', 'Neh 4:7': 'Sanaballat, Tobjáš, Arabové, Ammoňané a Azoťané, uslyševše, že jsou obemknuty novostavbou zdi jerusalemské a že se počaly trhliny zavírati, rozhněvali se velmi,', 'Neh 4:8': 'a spikli se všichni, že potáhnou, budou bojovati proti Jerusalemu a strojiti úklady (jemu).', 'Neh 4:9': 'I modlili jsme se k Bohu svému, a postavili jsme strážné na zdi proti nim, ve dne i v noci.', 'Neh 4:10': 'Avšak Judští řekli: Zemdlela síla nosičova, a je rumu příliš mnoho; nebudeme tedy moci stavěti zeď (dále).', 'Neh 4:11': 'Nepřátelé pak naši myslili si: „Ať (nic) nevědí a nepozorují, až vpadneme mezi ně, pobijeme je, a zarazíme to dílo!"', 'Neh 4:12': 'Když však přišli Judovci, kteří sídlili vedle nich, a podali nám desateré zprávy (o tom) ze všech míst, ze kterých byli přišli k nám,', 'Neh 4:13': 'postavil jsem na prostoře za zdí vůkol lid v řadě s meči jejich, s kopími, a lučišti.', 'Neh 4:14': 'Prohlédl jsem to, a vstav řekl jsem ke vznešeným, představeným a k ostatnímu lidu: „Nebojte se jich! Na Hospodina velikého a hrozného pamatujte, a bojujte za bratry své, za" syny, dcery, manželky a domy své!"', 'Neh 4:15': 'Když pak uslyšeli nepřátelé naši, že jest nám to oznámeno, a když zhatil Bůh záměr jejich, navrátili jsme se všichni ke zdem, každý k dílu svému.', 'Neh 4:16': 'Od toho dne polovice mladého mužstva mého pracovala, a polovice hotova byla k boji s kopími, štíty, lučišti a pancíři, a velitelé byli za všemi příslušníky domu Judova,', 'Neh 4:17': 'kteří dělali na zdi. (Ti, kteří) nosili břemena a nakládali, jednou rukou pracovali a v druhé drželi oštěp.', 'Neh 4:18': 'Každý však z těch, kteří stavěli, měl meč připásaný na bedrách a tak stavěli. Trubači na roh byli vedle mne.', 'Neh 4:19': 'A řekl jsem vznešeným, představeným, a ostatnímu lidu: „Dílo veliké jest a rozsáhlé, my pak po různu jsme na zdi daleko jeden od druhého;', 'Neh 4:20': '(proto) na kterémkoli místě uslyšíte zvuk rohu, sběhněte se k nám; Bůh náš bude bojovati za nás.', 'Neh 4:21': 'My sami tedy dělejme dílo, a polovice nás ať drží kopí, od východu denice až vyjdou hvězdy."', 'Neh 4:22': 'Toho času řekl jsem také lidu: „Každý přenocuj s nevolníkem svým v Jerusalemě, abychom měli, kdo by se střídal na noční (stráž) a na denní práci!"', 'Neh 4:23': 'Já pak, bratři moji, mladé mužstvo moje, i strážní, kteří mne provázeli, nesvláčeli jsme oděvu svého; každý svlékl se toliko, když měl se mýti.', 'Neh 5:1': 'Stal se pak veliký křik lidu i žen jeho proti bratřím jejich, Židům.', 'Neh 5:2': 'Někteří pravili: „[Velmi mnoho] synů našich a dcer dlužno nám (zastaviti), abychom dostali za ně obilí, abychom měli co jíst a uživili se."', 'Neh 5:3': 'Jiní zase pravili: „Pole svá, vinice i domy dlužno nám zastaviti, abychom dostali obilí v hladu (tomto)."', 'Neh 5:4': 'A jiní pravili: „Abychom mohli si vypůjčiti peněz na královské daně, musíme dáti pole svá i vinice (do zástavy)."', 'Neh 5:5': 'Jako těla bratří našich, tak jsou přece těla naše, a jako děti jejich, tak i děti naše, a hle, my musíme ujařmovati syny své i dcery své do otroctví; (některé) z dcer našich jsou otrokyněmi, aniž máme čím je vykoupiti, ježto pole naše a vinice naše drží jiní."', 'Neh 5:6': 'I rozhněval jsem se velmi, když jsem slyšel křik jejich a slova taliová,', 'Neh 5:7': 'rozmyslil jsem si to a domlouvaje předním a představeným řekl jsem jim: „Lichvu (tedy) provozujete všichni na bratřích svých?!" A svolav proti nim shromáždění veliké,', 'Neh 5:8': 'řekl jsem jim: „My, jak víte, vykoupili jsme podle možnosti bratry své Židy, kteří byli prodáni pohanům; a vy tedy budete prodávati bratry své, abychom je zase kupovali?" I mlčeli a nenalezli, co by odpověděli.', 'Neh 5:9': 'Pravil jsem jim tedy: „Není to dobře, co děláte! Proč nechodíte v bázni Boha našeho, by přestali nás haněti pohané, nepřátelé naši?', 'Neh 5:10': 'Také já, i bratři moji, i služebníci moji, půjčili jsme mnohým peněz i obilí; neupomínejme vůbec toho, odpusťme pohledávku, kterou nám dlužni jsou!', 'Neh 5:11': 'Navraťte jim dnes pole, vinice, zahrady olivové, domy jejich; ano i setiny obilí, vína a oleje, kterou od nich vybíráte, vzdejte se k vůli nim!"', 'Neh 5:12': 'I řekli: „Navrátíme a nic na nich pohledávati nebudeme; tak učiníme, jak pravíš!" Povolal jsem tedy kněze, a přísahou zavázal jsem je, že učiní, jak jsem řekl.', 'Neh 5:13': 'K tomu vytřásl jsem ňadra svá a řekl jsem: „Tak vytřes Bůh každého člověka, který by nesplnil slova tohoto, z domu jeho i z výdělku jeho; tak buď vytřesen a prázden!" I řeklo všecko množství: „Amen!" A chválili Boha. Učinil také lid, jak bylo povědíno.', 'Neh 5:14': 'Od toho dne, kdy mi přikázal král, abych byl vladařem v Judsku, od roku dvacátého až do roku třicátého druhého Artaxerxa krále, dvanácte let, ani já, ani bratři moji, nežili jsme z platů, které vladařům přináležely,', 'Neh 5:15': 'kdežto vladaři dřívější, kteří byli přede mnou, obtěžovali lid berouce od nich na chlebě, víně a penězích každý den čtyřicet lotů. Nad to i služebníci jejich sužovali lid. Já však nečinil jsem tak pro bázeň Boží.', 'Neh 5:16': 'Ale i při opravě zdi stavěl jsem, a pole jsem nekoupil; také všichni služebníci moji byli shromážděni ke stavbě.', 'Neh 5:17': 'Židé též, totiž představení, půldruhého sta mužů, jakož i ti, kteří přicházeli k nám z okolních národů, jídali u stolu mého;', 'Neh 5:18': 'proto býval mi strojen každý den býk jeden, beranů výborných šest kromě drůbeže a každý desátý den vína rozličná i jiné věci dával jsem; a přes to platu vladařského nežádal jsem, ježto velmi stísněn byl lid.', 'Neh 5:19': 'Pamatuj mi, Bože můj, k dobrému mému všeho, co jsem učinil lidu tomuto.', 'Neh 6:1': 'Když uslyšel Sanaballat, Tobjáš, Arab Gošem a jiní nepřátelé paši, že prý jsem vystavěl zeď a že nezůstalo v ní mezery – do toho času však nevstavil jsem vrat do bran – ', 'Neh 6:2': 'vzkázali mi Sanaballat a Gošem: „Pojď, a udělejme si schůzku ve Vsech roviny Ono." Oni však zamýšleli zlé mi učiniti;', 'Neh 6:3': 'proto poslal jsem k nim posly a vzkázal: „Dílo veliké konám, i nemohu odejíti, aby snad nemeškalo se (dílo), když bych odejda sešel k vám."', 'Neh 6:4': 'Poslali pak na týž způsob ke mně čtyřikrát, avšak odpověděl jsem jako prve.', 'Neh 6:5': 'Ano týmže způsobem poslal ke mně Sanaballat po páté služebníka svého a měl v ruce list psaný takto:', 'Neh 6:6': '„Mezi národy se proslýchá a Gošem to potvrzuje, že ty a Židé zamýšlíte se vzbouřiti; proto že stavíš zeď a chceš se vyšvihnouti nad nimi za krále; pro tu příčinu i', 'Neh 6:7': 'proroky postavil jsi, kteří by provolávali o tobě v Jerusalemě: „Je král v Judsku!" Uslyší král slova tato; protož nyní přijď, abychom se spolu poradili.“', 'Neh 6:8': 'Tu jsem jim vzkázal: „Nestalo se, jak ty pravíš; ale ze srdce svého to vymýšlíš."', 'Neh 6:9': 'Ano, ti všichni strašili nás, myslíce, že ustanou ruce naše od díla, a že necháme tak. Proto tím více dodal jsem síly rukám svým.', 'Neh 6:10': 'Všel jsem také do domu Semajáše, syna Dalajáše, syna Metabeelova tajně, a ten pravil: „Jednejme spolu v domě Božím prostřed chrámu, a zavřeme dveře chrámové; nebo přijdou, by tě zabili; v noci přijdou, aby tě usmrtili."', 'Neh 6:11': 'I řekl jsem: „Zdali kdo podobný mně smí utéci? A kdo jako já směl by vejíti do chrámu, a (přes to) zůstal by živ? Nevejdu!"', 'Neh 6:12': 'A srozuměl jsem, že Bůh neposlal ho, ale že (toliko) jako by prorokoval, mluvil ke mně, a že Tobjáš a Sanaballat najali ho;', 'Neh 6:13': 'byl totiž dostal peníze, abych přestrašen jsa učinil to, zhřešil, a tak aby měli něco zlého, čím by mi mohli na cti utrhati.', 'Neh 6:14': 'Pamatuj mi, Bože, ha Tobjáše a Sanaballata podle takových skutků jejich; též i na Noadjáše, proroka i jiné proroky, kteří strašili mne!', 'Neh 6:15': 'I dodělána byla zeď dvacátého pátého dne měsíce elul, v padesáti dvou dnech.', 'Neh 6:16': 'Když to uslyšeli všichni nepřátelé naši, báli se všichni národové, kteří byli vůkol nás; sklesli na mysli vidouce, že od Boha způsobeno bylo dílo to.', 'Neh 6:17': 'Také tehdy mnoho listů od předních Židů posíláno bývalo Tobjášovi a od Tobjáše docházelo jim;', 'Neh 6:18': 'mnozí totiž byli v Judsku, kteří měli přísahu s ním, protože byl zetěm Sechenjáše, syna Areova, a Johanan, syn jeho, byl pojal (za manželku) dceru Mosollama, syna Barachjášova;', 'Neh 6:19': 'k tomu i chválívali ho přede mnou, a řeči mé oznamovali jemu; listy posílal Tobjáš, aby mne ustrašil.', 'Neh 7:1': 'Když byla dostavěna zeď, vstavil jsem vrata (do bran) a rozestavil jsem vrátné, [zpěváky a levity];', 'Neh 7:2': 'nad Jerusalemem ustanovil jsem Hananiho, bratra svého a Hananjáše, velitele tvrze – ten totiž zdál se mi býti muž poctivý a bohabojný nad jiné – ', 'Neh 7:3': 'a řekl jsem jim: „Ať nebývají otvírány brány jerusalemské, dokud se slunce nerozhřeje!" A když tu ještě stáli, zavřeny byly brány a zahrazeny; a postavil jsem také strážné z obyvatelů jerusalemských, jedny na příslušných místech, druhé naproti domům jejich.', 'Neh 7:4': 'Město bylo velmi široké a veliké, avšak lidu málo v něm, a domy nebyly (ještě) vystavěny.', 'Neh 7:5': 'Proto mi vnukl Bůh, že jsem shromáždil přední, správce a obecný lid, abych je sčetl. Tu nalezl jsem soupis těch, kteří byli nejprve přišli. Nalezeno v něm napsáno:', 'Neh 7:6': 'Tito (jsou) synové (té) krajiny, kteří šli ze zajetí přestěhovalců, které byl přestěhoval Nabuchodonosor, král babylonský, (kteří) navrátili se do Jerusalema a do Judska, každý do města svého,', 'Neh 7:7': 'kteří přišli se Zorobabelem a Josuem, Nehemjášem, Azarjášem, Raamjášem, Nahamanim, Mardocheem, Belsamem, Mesfaratem, Begoajem, Nahumem a Baanou. Počet mužů z lidu israelského:', 'Neh 7:8': 'Synů Farosových dva tisíce sto sedmdesát dva.', 'Neh 7:9': 'Synů Safatjášovýeh tři sta sedmdesát dva.', 'Neh 7:10': 'Synů Areových šest set padesát dva.', 'Neh 7:11': 'Synů Fahat-Moabových (t. j.) synů Josuových a Joabových dva tisíce osm set osmnáct.', 'Neh 7:12': 'Synů Elamových tisíc dvě stě padesát čtyři.', 'Neh 7:13': 'Synů Zetuových osm set čtyřicet pět.', 'Neh 7:14': 'Synů Zachajových sedm set šedesát.', 'Neh 7:15': 'Synů Bannujových šest set čtyřicet osm.', 'Neh 7:16': 'Synů Bebajových šest set dvacet osm.', 'Neh 7:17': 'Synů Azgadových dva tisíce tři sta dvacet dva.', 'Neh 7:18': 'Synů Adonikamových šest set šedesát sedm.', 'Neh 7:19': 'Synů Begvajových dva tisíce šedesát sedm.', 'Neh 7:20': 'Synů Adinových šest set padesát pět.', 'Neh 7:21': 'Synů Aterových, kteří byli z Hezekjáše, devadesát osm.', 'Neh 7:22': 'Synů Hasemových tři sta dvacet osm.', 'Neh 7:23': 'Synů Besajových tři sta dvacet čtyři.', 'Neh 7:24': 'Synů Harefových sto dvanáct.', 'Neh 7:25': 'Synů Gabaonských devadesát pět.', 'Neh 7:26': 'Synů Betlemských a Netufských sto osmdesát osm.', 'Neh 7:27': 'Mužů z Anatotu sto dvacet osm.', 'Neh 7:28': 'Mužů z Betazmotu čtyřicet dva.', 'Neh 7:29': 'Mužů z Karjatjarimu, Kefiry a z Berotu sedm set čtyřicet tři.', 'Neh 7:30': 'Mužů z Ramy a Geby šest set dvacet jeden.', 'Neh 7:31': 'Mužů z Machmasu sto dvacet dva.', 'Neh 7:32': 'Mužů z Betelu a Haje sto dvacet tři.', 'Neh 7:33': 'Mužů s Neba [druhého] padesát dva.', 'Neh 7:34': 'Mužů z Elama druhého tisíc dvě stě padesát čtyři.', 'Neh 7:35': 'Synů Haremových tři sta dvacet.', 'Neh 7:36': 'Synů Jerišských tři sta čtyřicet pět.', 'Neh 7:37': 'Synů Lodových, Hadidových a Onových sedm set dvacet jeden.', 'Neh 7:38': 'Synů Senaových tři tisíce devět set třicet.', 'Neh 7:39': 'Kněží: Synů Idajášových z domu Josuova devět set sedmdesát tři.', 'Neh 7:40': 'Synů Emmerových tisíc padesát dva.', 'Neh 7:41': 'Synů Fashurových tisíc dvě stě čtyřicet sedm.', 'Neh 7:42': 'Synů Aremových tisíc sedmnáct. Levitů :', 'Neh 7:43': 'Synů Josuových a Kedmihelových ze synů', 'Neh 7:44': 'Odviových sedmdesát čtyři. Zpěváků:', 'Neh 7:45': 'Synů Asafových sto čtyřicet osm.', 'Neh 7:46': 'Vrátných: Synů Sellumových, synů Aterových, synů Telmonových, synů Akkubových, synů Hatitových, synů Sobajových, (úhrnem) sto třicet osm.', 'Neh 7:47': 'Nevolníků (chrámových): Synů Sobových, synů Hasufových, synů Tebbaotových,', 'Neh 7:48': 'synů Kerosových, synů Siaových, synů Fadonových, synů Lebanových, synů Habagových, synů Selmajových.', 'Neh 7:49': 'synů Hananových, synů Geddelových, synů Gaherových.', 'Neh 7:50': 'synů Raajových, synů Rasmových, synů Nekodových,', 'Neh 7:51': 'synů Gesamových, synů Azových, synů Faseových,', 'Neh 7:52': 'synů Besajových, synů Munimových, synů Nefussimových,', 'Neh 7:53': 'synů Bakbukových, synů Hakufových, synů Harhurových,', 'Neh 7:54': 'synů Beslotových, synů Mahidových, synů Harsových,', 'Neh 7:55': 'synů Berkosových, synů Sisarových, synů Temových,', 'Neh 7:56': 'synů Nasiových, synů Hatifových.', 'Neh 7:57': 'Synů otroků Šalomounových: Synů Sotajových, synů Soferetových. synů Faridových,', 'Neh 7:58': 'synů Jahalových, synů Darkonových, synů Jeddelových,', 'Neh 7:59': 'synů Safatjášových, synů Hatilových, synů Fochereta, který pocházel ze Sabaima, syna Ammonova.', 'Neh 7:60': 'Všech nevolníků chrámových a synů otroků Šalomounových: tři sta devadesát dva.', 'Neh 7:61': 'Ti pak, kteří vyšli z Telmely, z Telharsy, Cherubu, Addonu a Emmeru, ale nemohli dokázati rodu otců svých, původu svého, jsou-li z rodu Israelova, jsou tito:', 'Neh 7:62': 'Synové Dalajášovi, synové Tobjášovi, synové Nekodovi, šest set čtyřicet dva.', 'Neh 7:63': 'A z kněží: synové Habjášovi, synové Akkosovi, synové Berzellaje, který si vzal z dcer Berzellaje Galaaďana manželku a nazván byl jménem jejich.', 'Neh 7:64': 'Ti hledali zápis (rodu) svého v seznamu (kněží), ale nenalezli; proto vyvrženi byli z kněžství a', 'Neh 7:65': 'atersata jim řekl, aby nejedli z věcí svatosvatých, dokud by nepovstal kněz učený a dokonalý.', 'Neh 7:66': 'Všeho (toho) množství bylo úhrnem čtyřicet dva tisíce tři sta šedesát', 'Neh 7:67': 'kromě nevolníkův a nevolnic jejich, kterých bylo sedm tisíc tři sta třicet sedm; zpěváků a zpěvaček bylo mezi nimi dvě stě čtyřicet pět.', 'Neh 7:68': 'Koní měli sedm set třicet šest, mezků měli dvě stě čtyřicet pět,', 'Neh 7:69': 'velbloudů měli čtyři sta třicet pět, a oslů šest tisíc sedm set dvacet.', 'Neh 7:70': 'Někteří pak z rodových hlav přispěli na stavbu: atersata dal do pokladu tisíc dariků zlata, padesát misek a pět set třicet kněžských rouch;', 'Neh 7:71': 'hlavy rodové daly do pokladu na stavbu dvacet tisíc dariků zlata, a dva tisíce dvě stě min stříbra;', 'Neh 7:72': 'a co dal ostatní lid, bylo: dvacet tisíc dariků zlata, dva tisíce, min stříbra a šedesát sedm kněžských rouch.', 'Neh 7:73': 'Usadili se pak kněží, levité, vrátní, zpěváci, jakož i ostatní lid, i nevolníci chrámoví, tedy veškeren Israel v městech svých.', 'Neh 8:1': 'Když nastal měsíc sedmý – synové Israelovi byli v městech svých – shromáždil se všecek lid jako muž jeden do ulice, která je před branou Vodní, a řekli Esdrášovi, znalci písma, by přinesl knihu zákona Mojžíšova, který byl dal Hospodin Israelovi.', 'Neh 8:2': 'Tedy přinesl Esdráš kněz zákon před shromážděné muže, ženy a všecky, kteří mohli rozuměti, první den měsíce sedmého,', 'Neh 8:3': 'a četl v něm zřetelně na ulici, která byla před branou Vodní od jitra až do poledne před muži, ženami, a těmi, kteří mohli rozuměti; uši pak všeho lidu lpěly na knize.', 'Neh 8:4': 'Esdráš, znalec písma, stál na dřevěném řečništi, které byl udělal, aby mohl mluviti ,(s něho) a vedle něho stáli Matatjáš, Semejáš, Anjáš, Urjáš, Helkjáš, a Maasjáš na pravici a na levici: Fadajáš, Misael, Melchiáš, Hasum, Hasbadana, Zacharjáš a Mosollam.', 'Neh 8:5': 'I otevřel Esdráš knihu před veškerým lidem, stál totiž výše, nežli všechen lid, a když ji otevřel, veškeren lid povstal.', 'Neh 8:6': 'Esdráš dobrořečil Hospodinu, Bohu velikému, i odpověděl všechen lid pozdvihuje rukou svých „Amen, Amen," sklonili se, a klaněli se Bohu tváří k zemi.', 'Neh 8:7': 'Josue pak, Bani, Serebjáš, Jamin, Akkub, Seftaj, Odjáš, Maasjáš, Kelita, Azarjáš, Jozabed, Hanan a Falajáš, levité, vykládali lidu, který stál na místě svém, že mlčky poslouchali zákon;', 'Neh 8:8': 'četli v knize zákona Božího po odstavcích a zřetelně, aby bylo rozuměti, i rozuměli, co se četlo.', 'Neh 8:9': 'Řekl pak Nehemjáš, – to jest atersata – Esdráš kněz a znalec písma, jakož i levité, kteří vykládali (zákon) všemu lidu: „Den (tento) zasvěcen je Hospodinu, Bohu našemu, nekvilte a neplačte!" Plakal totiž všecek lid, když slyšel slova zákona.', 'Neh 8:10': 'A dodal: „Jděte, jezte tučná jídla, pijte sladké nápoje, a posílejte částky těm, kteří nemají nic připraveno; nebo den svatý Páně jest; nermuťte se, nebo radost z Hospodina je síla naše."', 'Neh 8:11': 'Levité tedy tišili všecek lid říkajíce: Mlčte, nebo den svatý jest; nermuťte se!"', 'Neh 8:12': 'Protož odešel všecek lid, aby jedl, pil, posílal částky, a učinil veselí veliké, protože porozuměli slovům, kterým byli vyučováni.', 'Neh 8:13': 'Druhého dne sešli se rodové hlavy všeho lidu, kněží a levité k Esdrášovi, znalci písma, aby vykládal jim (dále) slova zákona.', 'Neh 8:14': 'I nalezli psáno v zákoně, že přikázal Hospodin skrze Mojžíše, by přebývali synové Israelovi ve stáncích na den slavný měsíce sedmého;', 'Neh 8:15': 'aby tedy ohlásili a provolati dali ve všech městech svých i v Jerusalemě: „Vyjděte na hory a přineste ratolestí olivových, ratolestí hlošinových, ratolestí myrtových, ratolestí palmových, ratolestí stromů hustolistých, aby udělány byly stánky, jak psáno jest."', 'Neh 8:16': 'I vyšel lid, přinesli a nadělali si stánků, každý na střeše své, na dvorech svých, v nádvořích domu Božího, na ulici brány Vodní i na ulici brány Efraim.', 'Neh 8:17': 'Tak tedy nadělala stánků všecka obec těch, kteří byli se vrátili ze zajetí, a bydlili ve stáncích; nebyli totiž učinili tak synové Israelovi ode dnů Josue až do toho dne. I byla radost velmi veliká.', 'Neh 8:18': 'Četl pak (Esdráš) v knize zákona Božího každý den, od prvního dne až do posledního. Slavili svátek sedm dní, a v den osmý schůzi podle obyčeje.', 'Neh 9:1': 'Dne dvacátého čtvrtého měsíce toho sešli se synové Israelovi postíce se, v žínice oblečení a posypaní prstí;', 'Neh 9:2': 'plémě synů Israelových oddělilo se ode všech cizinců, postavili se a vyznávali hříchy své i nepravosti otců svých.', 'Neh 9:3': 'A povstali, stáli a četli v knize zákona Hospodina, Boha svého čtvrtinu dne a čtvrtinu dne vyznávali se a klaněli se Hospodinu, Bohu svému.', 'Neh 9:4': 'Na řečniště levitské vystoupivše, Josue, Bani, Kedmihel, Sabanjáš, Bonni, Sarebjáš, Bani a Chanani, volali hlasem velikým k Hospodinu, Bohu svému.', 'Neh 9:5': 'A řekli levité Josue, Kedmihel, Bonni, Hasebniáš, Serebjáš, Odajáš, Sebniáš, Fatahjáš: „Vstaňte, dobrořečte Hospodinu, Bohu svému od věků až na věky! Ano, nechať dobrořečí (všichni) vznešenému, slavnému jménu tvému veškerou oslavou i chválou!"', 'Neh 9:6': '„Ty, Hospodine, ty jsi jediný! Tys učinil nebe, nebesa nebes i všecko vojsko jejich; zemi a všecko, co je na ní, moře (všecka) a cokoli je v nich; ty všemu tomu život zachováváš, a vojsko nebeské tobě se klaní.', 'Neh 9:7': 'Ty jsi, Hospodine Bože, ten, kterýs vyvolil Abrama, kterýs vyvedl ho z Uru chaldského, a dals mu jméno Abraham.', 'Neh 9:8': 'Shledal jsi, že je srdce jeho věrné před tebou, učinil jsi s ním smlouvu, že mu dáš zemi Kanaanských, Hetských, Amorrhejských, Ferezejských, Jebusejských a Gergesejských, že dáš ji potomstvu jeho, i naplnil jsi slova svá, nebo jsi spravedlivý.', 'Neh 9:9': 'Popatřil jsi na trápení otců našich v Egyptě, a slyšel jsi křik jejich u moře Rudého.', 'Neh 9:10': 'Učinil jsi znamení a zázraky na faraonovi, na všech služebnících jeho a na veškerém lidu té země, neboť věděl jsi, že zpupně s nimi nakládali, a učinil sis jméno, jakož i dnes (máš).', 'Neh 9:11': 'I moře rozdělil jsi před nimi, že přešli prostředkem moře po suchu; ty pak, kteří je honili, uvrhl jsi do hlubiny, jako kámen do vody veliké.', 'Neh 9:12': 'V sloupu oblakovém byl jsi vůdcem jejich ve dne, a v sloupu ohnivém v noci, aby viděli na cestu, po které kráčeli.', 'Neh 9:13': 'Také na horu Sinaj sestoupils, a mluvě s nimi s nebe dals jim ustanovení pravá, zákon spolehlivý, předpisy a příkazy dobré;', 'Neh 9:14': 'svou zasvěcenou sobotu ukázals jim, a příkazy, předpisy a zákon dals jim, skrze Mojžíše, služebníka svého.', 'Neh 9:15': 'Chléb s nebe dal jsi jim v hladu jejich, vodu ze skály vyvedl jsi jim, když měli žízeň, a řekls jim, aby šli a zabrali zemi, kterou že jim dáš, zdvihl jsi ruku svou.', 'Neh 9:16': 'Oni však, otcové naši, pyšně si počínali, zatvrdili šíje své a neposlouchali příkazů tvých.', 'Neh 9:17': 'Nechtěli poslouchati, nerozpomněli se na divy tvé, které jsi byl působil jim. Zatvrdili šíje své a postavili si hlavu, že se vrátí do svého nevolnictví, bezmála násilně. Ale ty, Bože milostivý, dobrotivý, milosrdný, dlouho shovívající a mnohého slitování, neopustil jsi jich.', 'Neh 9:18': 'Ani tehdy, kdy si udělali tele slité a řekli: „Tento je Bůh tvůj, který vyvedl tebe z Egypta," a dopustili se rouhání velikých,', 'Neh 9:19': 'ty pro svá mnohá milosrdenství neopustil jsi jich na poušti: sloup oblakový neodcházel od nich ve dne, veda je po cestě, aniž ohnivý sloup v noci, ukazuje jim cestu, kterou by měli jíti.', 'Neh 9:20': 'I ducha svého dobrého dal jsi jim, aby je učil, manny své neodepřel jsi ústům jejich, a vodu dal jsi jim v žízni.', 'Neh 9:21': 'Čtyřicet let sytil jsi je na poušti, v ničem nedostatku neměli, oděv jejich nezvetšel a nohy jejich nebyly odřeny.', 'Neh 9:22': 'A dals jim království a národy, rozdal jsi jim území, obdrželi zemi Sehonovu, zemi krále hesebonskébo, i zemi Oga, krále basanského.', 'Neh 9:23': 'Rozmnožil jsi syny jejich jako hvězdy nebeské, a uvedl jsi je do země, o které jsi byl řekl otcům jejich, aby (do ní) vešli a (ji) zabrali.', 'Neh 9:24': 'I přišli (ti) synové a zabrali tu zemi; snížil jsi před nimi obyvatele země Kanaan, dals je v ruku jejich, krále jejich i národy té země, aby s nimi nakládali, jak jim libo.', 'Neh 9:25': 'Vzali tedy města hrazená a půdu tučnou, ujali domy plné všeho zboží, cisterny od jiných udělané, vinice, zahrady olivové, stromoví ovocného mnoho; i jedli, nasytili se, ztučněli a oplývali rozkošemi pro dobrotu tvou velikou.', 'Neh 9:26': 'Ale popudili tebe ke hněvu, odpadli od tebe, zavrhli zákon tvůj za sebe, pobili proroky tvé, kteří je zapřísahali, aby se navrátili k tobě, a velmi se rouhali.', 'Neh 9:27': 'I dal jsi je v ruku nepřátel jejich, a sužovali je; když však v dobách soužení svého volali k tobě, tys je s nebe vyslýchal a podle mnohých slitování svých dávals jim vysvoboditele, aby je vysvobodili z ruky nepřátel jejich.', 'Neh 9:28': 'Odpočinuvše si činili zase, co je zlé v očích tvých; i pouštěls je v ruku nepřátel jejich, že vládli jimi. Ale když opět se obrátili a volali k tobě: tys je s nebe vyslýchal, a vysvobodils je v milosrdenstvích svých mnohokráte.', 'Neh 9:29': 'Zapřisáhls je, aby se navrátili k zákonu tvému, ale oni pyšně si počínali, neposlouchali příkazů tvých, proti ustanovením tvým hřešili, ačkoli z nich může živ býti člověk, činí-li je; odtrhli ramena, šíji svou zatvrdili a neposlouchali.', 'Neh 9:30': 'I shovíval jsi jim mnohá léta, a zapřísahal jsi je duchem svým skrze proroky své; když však neposlouchali, dal jsi je v ruku národů zemí (cizích).', 'Neh 9:31': 'Ale pro slitování svá mnohá nedal jsi jim dokonce zahynouti, a neopustil jsi jich, protože Bůh milosrdný a dobrotivý jsi ty.', 'Neh 9:32': 'Nyní tedy, Bože náš veliký, silný a hrozný, který dbáš smlouvy a milosrdenství, neodvracuj tváře své od všeliké těžkosti, která přišla na nás, na krále naše, na knížata naše, kněze naše, proroky naše, na otce naše, a na veškeren lid tvůj ode dnů králů assyrských až do dneška.', 'Neh 9:33': 'Tys ovšem spravedlivý ve všem, co na nás přišlo, neboť věrně jsi činil, ale my jsme bezbožně si počínali.', 'Neh 9:34': 'Králové naši, knížata naše, kněží naši a otcové naši neplnili zákona tvého, a nešetřili příkazů tvých a ustanoveni tvých, která jsi ohlašoval mezi nimi.', 'Neh 9:35': 'Ti v královstvích svých, při dobrodiní tvém hojném, které jsi jim prokazoval, v zemi širé a tučné, kterous jim dal, nesloužili tobě, a neodvrátili se od snah svých zlých.', 'Neh 9:36': '(Proto) hle, i my podnes porobeni jsme; země, kterou jsi dal otcům našim, aby jedli chléb její, a co dobrého je v ní, i my sami jsme v ní porobeni.', 'Neh 9:37': 'Ona úrody své vydává v hojnosti králům, které jsi postavil nad námi pro hříchy naše, a panují nad těly našimi i nad naším dobytkem podle své libosti, že v soužení velikém jsme.', 'Neh 9:38': 'Ohledem na to vše my činíme smlouvu a spisujeme ji; naše knížata pak, levité naši a kněží naši ji opatřují (svou) pečetí (i jménem).', 'Neh 10:1': 'Kteří ji opatřili (svou) pečetí (i jménem), byli tito: Nehemjáš atersata, syn Hachelajův, a Sedekjáš,', 'Neh 10:2': 'Sarajáš, Azarjáš, Jeremjáš,', 'Neh 10:3': 'Feshur, Amarjáš, Melchiáš,', 'Neh 10:4': 'Hattus, Sebenjáš, Melluch,', 'Neh 10:5': 'Harem, Merimut. Obdiáš.', 'Neh 10:6': 'Daniel, Genton. Baruch,', 'Neh 10:7': 'Mosollam, Abjáš, Miamin,', 'Neh 10:8': 'Maazjáš, Belgaj, Semejáš. Ti byli kněží.', 'Neh 10:9': 'Levité pak: Josue, syn Azanjášův, Bennuj, ze synů Henadadových, Kedmihel a', 'Neh 10:10': 'bratři jejich: Sebenjáš, Odajáš, Kelita, Falajáš, Hanan,', 'Neh 10:11': 'Micha, Rohob, Hasebjáš,', 'Neh 10:12': 'Zachur, Serebjáš, Sabanjáš,', 'Neh 10:13': 'Odajáš. Bani, Baninu.', 'Neh 10:14': 'Přední z lidu: Faros, Fahatmoab, Elam, Zetu. Bani,', 'Neh 10:15': 'Bonni, Azgad, Bebaj,', 'Neh 10:16': 'Adonjáš, Begoaj, Adin,', 'Neh 10:17': 'Ater, Hezechjáš, Azur,', 'Neh 10:18': 'Odajáš, Hasum, Besaj,', 'Neh 10:19': 'Haref, Anatot, Nebaj,', 'Neh 10:20': 'Megfiáš, Mosollam, Hazir,', 'Neh 10:21': 'Mesizabel, Sadok, Jeddua,', 'Neh 10:22': 'Feltiáš, Hanan, Anajáš,', 'Neh 10:23': 'Osee, Hananjáš, Hasub,', 'Neh 10:24': 'Alohes, Falea, Sobek,', 'Neh 10:25': 'Rehum, Hasebna, Maasjáš,', 'Neh 10:26': 'Echajáš, Hanan, Anan,', 'Neh 10:27': 'Melluch, Haran, Baana,', 'Neh 10:28': 'a ostatní z lidu, kněží, levité, vrátní, zpěváci, chrámoví nevolníci, všichni, kteří se oddělili od národů zemí k zákonu Božímu, manželky jejich, synové jejich i dcery jejich,', 'Neh 10:29': 'všichni, kteří mohli (věci) rozuměti, kteří byli zastoupeni bratřími svými, (to jest) předními; vešli v závazek a v přísahu, že budou choditi v zákoně Božím, vydaném skrze Mojžíše, služebníka Božího, že budou činiti pečlivě všecky příkazy Hospodina, Boha našeho, ustanovení jeho i předpisy jeho;', 'Neh 10:30': 'že nebudeme dávati dcer svých lidu (této) krajiny, ani dcer jejich bráti synům svým;', 'Neh 10:31': 'od lidu (této) krajiny, přinese-li zboží i jakékoli potraviny v den sobotní na prodej, nebudeme jich přijímati v sobotu ani ve svátek; zřekneme se (čeho zříci se káže) sedmý rok, i upomínání kohokoliv;', 'Neh 10:32': 'ukládáme si za povinnost, že budeme odváděti třetinu lotu v roce na stavbu domu Boha našeho,', 'Neh 10:33': 'na chleby předkladné, na (nekrvavou) oběť ustavičnou, na zápalnou oběť ustavičnou, v soboty, na nov měsíce, na slavnosti, na hody (obětní) i na (oběti) za hřích, aby smír byl zjednán Israelovi, a na všeliké potřeby domu Boha našeho,', 'Neh 10:34': 'Metavše losy, jak dodávati dříví, mezi kněžími, levity a lidem (zavázali jsme se), že bude dodáváno do domu Boha našeho po rodech otců našich, v ustanovené časy, rok po roku, aby hořelo na oltáři Hospodina, Boha našeho, jak psáno je v zákoně Mojžíšově.', 'Neh 10:35': '(Zavazujeme se) dále, že budeme přinášeti prviny půdy své i prviny všeho ovoce každého stromu, rok po roce, do domu Hospodinova;', 'Neh 10:36': 'také prvniny synů svých, i dobytka svého, jak psáno je v zákoně, prviny hovězího skotu i ovcí svých že přinášeti budeme do domu Boha svého, kněžím, kteří konají službu v domě Boha našeho;', 'Neh 10:37': 'i dávky z pokrmů svých, nápojů, ovoce každého stromu, sebraného vína, jakož i oleje že přinášeti budeme kněžím do skladiště Boha svého, a desátky půdy naší levitům; ti, levité vybírati budou desátky z výtěžku našeho ve všech městech.', 'Neh 10:38': 'Bude pak kněz, Áronovec, s levity (při sbírce) desátků levitských, a levité budou odváděti desetinu desátku svého do domu Boha našeho, do skladiště, do budovy pokladu.', 'Neh 10:39': 'Do skladiště totiž donášeti budou synové Israelovi a levité prviny obilí, vína i oleje; a tam bude náčiní posvátné, i kněží, zpěváci, vrátní, konající službu. A neopustíme domu Boha svého.', 'Neh 11:1': 'Knížata lidu přebývala v Jerusalemě, ostatní pak lid metal losy, aby (tak) vykázali každému desátému bydliště v Jerusalemě, městě svatém, devíti desetinám pak ve městech (ostatních).', 'Neh 11:2': 'I dobrořečil lid všem mužům, kteří se dobrovolně nabídli, že budou bydliti v Jerusalemě.', 'Neh 11:3': 'Tito pak jsou přední (té) krajiny, kteří se usadili v Jerusalemě a v městech judských; každý se usadil na svém statku, po městech svých, Israel, kněží, levité, chrámoví nevolníci a synové nevolníků Šalomounových.', 'Neh 11:4': 'V Jerusalemě bydlili (někteří) z Judovců a z Benjaminovců. – Z Judovců: Atajáš, syn Aziama, syna Zacharjáše, syna Amarjáše, syna Safatjáše, syna Malaleelova, ze synů Faresových;', 'Neh 11:5': 'Maasjáš, syn Barucha, syna Cholhozy, syna Hazjáše, syna Adajáše, syna Jojariba, syna Zacharjáše, syna Silana;', 'Neh 11:6': 'všech těch synů Faresových, kteří bydlili v Jerusalemě: čtyři sta šedesát osm silných mužů. – ', 'Neh 11:7': 'Benjaminovci jsou tito: Sellum, syn Mosollama, syna Joeda, syna Fadajáše, syna Kolajáše, syna Masjáše, syna Eteela, syna Isajášova, a', 'Neh 11:8': 'po něm Gebbaj, Sellaj, (úhrnem) devět set dvacet osm;', 'Neh 11:9': 'Joel, syn Zechriův, byl jejich představeným, a Juda, syn Senuův, byl druhým (představeným) nad městem. – ', 'Neh 11:10': 'A z kněží: Idajáš, syn Jojaribův, Jachin, (a)', 'Neh 11:11': 'Sarajáš, syn Helkjáše, syna Mosollama, syna Sadoka, syna Merajota, syna Achitobova, kníže domu Božího,', 'Neh 11:12': 'a bratři jejich, konající službu chrámovou, (úhrnem) osm set dvacet dva. Dále Adajáš, syn Jerohama, syna Feleljáše, syna Amsiho, syna Zacharjáše, syna Feshura, syna Melchiášova, a', 'Neh 11:13': 'bratří jeho, hlavy rodů, dvě stě čtyřicet dva. Také Amassaj, syn Azreela, syna Ahaziho, syna Mosollamota, syna Emmerova,', 'Neh 11:14': 'a bratří jeho, velmi silní: sto dvacet osm; jejich představeným byl Zabdiel, syn Haggedolimův. – ', 'Neh 11:15': 'A z levitů: Semejáš, syn Hasuba, syna Azarikama, syna Hasabjáše, syna Boniova,', 'Neh 11:16': 'pak Sabataj, a Jozabed; ti byli nad veškerou službou, která byla venku při domu Božím, z hlav levitských.', 'Neh 11:17': 'Dále Matanjáš, syn Michy, syna Zebedeje, syna Asafova, (první) představený chvalozpěvů a písní děkovných při modlitbě; Bekbekjáš druhý z bratří jeho; a Abda, syn Samuy, syna Galala, syna Iditunova;', 'Neh 11:18': 'všech levitů v městě svatém: dvě stě osmdesát čtyři. – ', 'Neh 11:19': 'A vrátní: Akkub, Telmon a bratří jejich, kteří byli na stráži u dveří, (úhrnem) sto sedmdesát dva.', 'Neh 11:20': 'Ostatek pak lidu israelského, kněží a levitů sídlil ve všech městech judských, každý na svém statku.', 'Neh 11:21': 'Chrámoví nevolníci sídlili na Ofelu; Siaha a Gasfa byli nad (těmi) chrámovými nevolníky.', 'Neh 11:22': 'Dozorcem levitů v Jerusalemě byl Azzi, syn Baniho, syna Hasabjáše, syna Matanjáše, syna Michova, z Asafovců, kteří byli zpěváky při službě domu Božího.', 'Neh 11:23': 'Byl totiž rozkaz královský o nich a řádný příjem zpěváků na každý den.', 'Neh 11:24': 'A Fatahjáš, syn Mesezebelův, ze synů Zary, syna Judova, byl králi k ruce ve všech věcech týkajících se lidu.', 'Neh 11:25': 'Máme-li na zřeteli dvorce po všech polnostech jejich, sídlili Judovci v Karjatarbe a příslušných vesnicích, v Dibonu a příslušných všech, v Kabseelu a příslušných všech,', 'Neh 11:26': 'v Jesue, v Moladě, v Belfaletu, v', 'Neh 11:27': 'Hasersualu, v Bersabě a příslušných vsech, v', 'Neh 11:28': 'Sikelegu, v Mochoně a příslušných vsech, v', 'Neh 11:29': 'Remmonu, v Sarae, v Jerimutu, v', 'Neh 11:30': 'Zanoe, v Odollamu a vsech příslušných, v Lachisi a krajinách jeho, a v Azece i vsech jejích. Zůstávali od Bersaby až k údolí Ennom. – ', 'Neh 11:31': 'Benjaminovci pak (sídlili) v Gebě, v Mechmasu, v Haji, v Betelu a vsech jeho,', 'Neh 11:32': 'v Anatotu, v Nobu, v Ananii,', 'Neh 11:33': 'v Asoru, v Ramě, v Getaimu,', 'Neh 11:34': 'v Hadidu, v Seboimu, v Neballatu, v Lodu,', 'Neh 11:35': 'v Onu (a) v Údolí řemeslníků. – ', 'Neh 11:36': 'Levité měli úděly v Judsku i Benjaminsku;', 'Neh 12:1': 'Tito jsou kněží a levité, kteří přišli se Zorobabelem, synem Salatielovým a s Josuem: Sarajáš, Jeremjáš, Esdráš,', 'Neh 12:2': 'Amarjáš, Melluch, Hattus,', 'Neh 12:3': 'Sebenjáš, Rheum, Merimut,', 'Neh 12:4': 'Addo, Genton, Abjáš,', 'Neh 12:5': 'Miamin, Madjáš, Belga,', 'Neh 12:6': 'Semejáš, Jojarib, Idajáš, Sellum, Amok, Helkjáš, Idajáš;', 'Neh 12:7': 'to jsou přední kněží a bratří jejich ze dnů Josuových.', 'Neh 12:8': 'Levité pak: Jesua, Bennuj, Kedmihel, Sarebjáš, Juda, Matanjáš; ti a bratři jejich byli nad zpěvy;', 'Neh 12:9': 'dále Bekbekjáš, Hanni a bratři jejich, každý v úřadě svém.', 'Neh 12:10': 'Josue zplodil Joakima, Joakim zplodil Eliasiba, Eliasib zplodil Jojadu,', 'Neh 12:11': 'Jojada zplodil Jonatana, a Jonatan zplodil Jeddou.', 'Neh 12:12': 'Za dnů Joakimových byli kněží a hlavy rodů: z (rodu) Sarajášova: Marajáš; z (rodu) Jeremjášova: Hananjáš;', 'Neh 12:13': 'z Esdrášova Mosollam; z Amarjášova Johanan;', 'Neh 12:14': 'z Milichova Jonatan; ze Sebenjášova Josef;', 'Neh 12:15': 'z Haramova Edna; z Marajotova Helki;', 'Neh 12:16': 'z Adajášova Zacharjáš; z Gentonova Mosollam;', 'Neh 12:17': 'z Abjášova Zechri; z Miaminova a Modjášova Felti;', 'Neh 12:18': 'z Belgova Sammua; ze Semajášova Jonatan;', 'Neh 12:19': 'z Jojaribova Matanaj; z Jodajášova Azzi;', 'Neh 12:20': 'ze Sellajova Kelaj; z Amokova Heber;', 'Neh 12:21': 'z Helkjášova Hasebjáš; z Idajášova Natanael.', 'Neh 12:22': '(Máme-li na zřeteli) levity, zapsány byly za dnů Eliasibových, Jojadových, Johananových a Jeddoových, hlavy rodů (jejich), kněží pak zapsáni byli za kralování Daria Peršana.', 'Neh 12:23': 'Levité, hlavy rodů, zapsáni jsou v Letopisech až do dnů Jonatana, syna Eliasibova.', 'Neh 12:24': 'Hlavy levitů byli: Hasebjáš, Serebjáš, Josue, syn Kedmihelův, a bratří jejich po třídách svých, aby zpívali písně chvály a díků podle nařízení Davida, muže Božího, a tu službu by konali pravidelně po pořádku;', 'Neh 12:25': 'Matanjáš, Bekbekjáš, a Obedjáš, Mosollam, Telmon, Akkub byli strážní bran a síní před branami.', 'Neh 12:26': 'Ti byli za dnů Joakima, syna Josue, syna Josedekova, a za dnů Nehemjáše vladaře a Esdráše kněze i znalce písma.', 'Neh 12:27': 'Při posvěcení zdi jerusalemské shledali levity ze všech míst jejich, aby je přivedli do Jerusalema, aby slavili posvěcení a (den) veselí s díky, zpěvy, s cimbály, harfami a citarami.', 'Neh 12:28': 'I shromáždili se synové zpěváků z rovin okolo Jerusalema, ze vsí Netufanů,', 'Neh 12:29': 'z Bet-Galgalu, a z krajin Geby a Azmavetu; zpěváci totiž vystavěli si vesnice okolo Jerusalema.', 'Neh 12:30': 'Když očistili kněží a levité sebe, očistili (také) lid, brány a zeď.', 'Neh 12:31': 'Rozkázav předním judským, aby vystoupili na zeď, postavil jsem dva veliké sbory zpívajících chvály. (Jedni) šli napravo po zdi ku bráně Hnojné;', 'Neh 12:32': 'za nimi šel Osajáš a polovice předních judských,', 'Neh 12:33': 'Azarjáš, Esdráš, Mosollam, Juda, Benjamin, Semejáš a Jeremjáš;', 'Neh 12:34': 'z kněží pak s trubami Zacharjáš, syn Jonatana, syna Semejáše, syna Matanjáše, syna Michajáše, syna Zechura, syna Asafova', 'Neh 12:35': 'a bratří jeho Semejáš, Azareel, Malalaj, Galalaj, Maaj, Natanael, Juda, Hanani, s nástroji hudebnými Davida, muže Božího, a Esdráš, znalec písma před nimi; (šli) ku bráně Studničné,', 'Neh 12:36': 'a vystupovali přímo po stupních města Davidova, kde se jde nahoru ke zdi, nad domem Davidovým, až ku bráně Vodní na východě.', 'Neh 12:37': 'Sbor druhý díky vzdávajících šel po protější straně – já za ním s polovicí lidu – po zdi přes věž Pecní, až ke zdi široké,', 'Neh 12:38': 'a přes bránu Efraim, přes bránu Starou, přes bránu Rybnou, přes věž Hananeel, věž Emat až ku bráně Ovčí a zastavili se ve bráně Stráže;', 'Neh 12:39': 'a postavili se oba sbory zpívajících chvály v domě Božím, též já a polovice představených se mnou,', 'Neh 12:40': 'dále kněží Eliachim, Maasjáš, Miamin, Micheáš, Eljoenaj, Zacharjáš, Hananjáš, s trubami,', 'Neh 12:41': 'a Maasjáš, Semejáš, Eleazar, Azzi, Johanan, Melchiáš, Elam a Ezer. Zpěváci zvučně zpívali; Jezrajáš byl ředitelem.', 'Neh 12:42': 'Ten den přinášeli oběti veliké a veselili se, nebo Bůh obveselil je veselím velikým; ano i ženy jejich a děti veselily se, že slyšán byl ten jásot Jerusalema daleko.', 'Neh 12:43': 'Tehdy zřídili také muže nad skladišti zásobáren na dávky, na prviny a na desátky, aby do nich podle městských polí ukládali dávky na poděkování, jak slušno, pro kněze a levity, neboť veselil se Juda z kněží a levitů službu konajících.', 'Neh 12:44': '(Ti) konali služby Boha svého, i očisty; také zpěváci i vrátní (konali službu) podle nařízení Davida a Šalomouna, syna jeho.', 'Neh 12:45': 'Nejprve totiž za dnů Davidových a Asafových byli ustanoveni ředitelé zpěváků, kteří zpívali písně chvály a díků Bohu.', 'Neh 12:46': 'A veškeren Israel za dnů Zorobabelových a za dnů Nehemjášových dával díly zpěvákům a vrátným na každý den; dávali posvátné dary levitům a levitové dávali (z nich) synům Áronovým.', 'Neh 13:1': 'Tehdy čteno bylo v knize Mojžíšově, že to lid slyšel; i shledáno bylo, že jest napsáno v ní, aby nevcházeli Ammonští a Moabští do obce Boží na věky,', 'Neh 13:2': 'protože nevyšli vstříc synům Israelovým s chlebem a vodou, ale najali proti nim Balaama, by jim zlořečil – obrátil však Bůh náš kletbu v požehnání. – ', 'Neh 13:3': 'Když (ten) zákon uslyšeli, odloučili všecky cizince od Israele.', 'Neh 13:4': 'Přes to Eliasib kněz, dozorce skladiště domu Boha našeho a spřízněný s Tobjášem,', 'Neh 13:5': 'zřídil mu velikou zásobárnu, do které byli prve skládali dary, kadidlo, náčiní, desátky z obilí, vína a oleje, díly levitů, zpěváků a vrátných, jakož i dávky kněžské.', 'Neh 13:6': 'Když se to vše dálo, nebyl jsem v Jerusalemě, ježto léta třicátého druhého Artaxerxa, krále babylonského, přišel jsem (zpět) ke králi. Po nějakém čase poprosiv krále', 'Neh 13:7': 'přišel jsem (opět) do Jerusalema, i zpozoroval jsem to zlo, které byl učinil Eliasib k vůli Tobjášovi, zařídiv mu skladiště v nádvoří domu Božího.', 'Neh 13:8': 'Pokládaje to za věc velmi zlou, vyházel jsem nádobí příbytku Tobjášova ze skladiště,', 'Neh 13:9': 'dal jsem očistit zásobárny a vnésti tam zase náčiní domu Božího, obětní dary a kadidlo.', 'Neh 13:10': 'Shledal jsem také, že díly levitů nebyly (jim) dávány, a že (tedy) rozběhli se, každý na svou půdu, levité i zpěváci, tedy ti, kteří měli konati službu.', 'Neh 13:11': 'Vytýkaje to správcům řekl jsem: „Proč jsme opustili dům Boží?" I shromáždil jsem je a postavil je (zase) na místech jejich.', 'Neh 13:12': 'A přinášel veškeren Juda desátky obilí, vína i oleje do skladišť.', 'Neh 13:13': 'Protož ustanovili jsme nad sklady Selemjáše kněze, Sadoka písaře, Fadajáše z levitů a s nimi Hanana, syna Zachura, syna Matanjášova, ježto věrni shledáni byli; a těm svěřeny byly podíly bratří jejich. – ', 'Neh 13:14': 'Pomni na mne, Bože můj, proto, a nevyhlazuj skutků mé lásky, které jsem učinil domu Boha svého a bohoslužbě jeho.', 'Neh 13:15': 'V těch dnech viděl jsem v Judsku lidi, ani šlapají (víno) v lisu v sobotu, svážejí (obilí) na hromady, nakládají na osly víno, hrozny, fíky a všeliká břemena, a vnášejí do Jerusalema v den sobotní. I zapřísahal jsem je, aby prodávali v den, kdy dovoleno prodávati.', 'Neh 13:16': 'Také Tyrští bydlící v něm přinášeli ryby a všelicos na prodej, a prodávali v sobotu Judovcům v Jerusalemě.', 'Neh 13:17': 'I domlouval jsem předním judským a řekl jsem jim: „Jak zlá je ta věc, kterou vy činíte, že znesvěcujete den sobotní!', 'Neh 13:18': 'Zdali totéž nečinili otcové naši, a přivedl Bůh náš na nás i na toto město všecko toto neštěstí? A vy množíte hněv na Israele rušíce sobotu!"', 'Neh 13:19': 'Když pak ve branách jerusalemských se počalo stmívat před sobotou, řekl jsem, ať zavrou brány, přikázal jsem, aby jich neotvírali až po sobotě, a postavil jsem několik služebníků svých u bran, aby nikdo nevnášel břemene v den sobotní.', 'Neh 13:20': 'I musili zůstati na noc kupci a prodavači všelikého zboží venku před Jerusalemem nejednou.', 'Neh 13:21': 'Tu jsem jim pohrozil a řekl: „Proč přenocujete přede zdí? Učiníte-li to ještě, vztáhnu ruku na vás!" A tak od toho času nepřicházeli v sobotu.', 'Neh 13:22': 'Řekl jsem také levitům, aby se očistili, přišli a střehli brány, by svěcen byl den sobotní. Též i proto tedy pomni na mne, Bože můj, a odpusť mi podle množství slitování svých!', 'Neh 13:23': 'V těch dnech viděl jsem i Židy, ani berou si ženy azotské, ammonské a moabské.', 'Neh 13:24': 'Synové jejich mluvili odpolu azotsky; neuměli mluviti židovsky, ale mluvili podle jazyka každého toho národa.', 'Neh 13:25': 'I domlouval jsem jim a zlořečil; některé z nich jsem bil, rval (za vlasy), a zavázal jsem je přísahou skrze Boha, aby nedávali dcer svých synům jejich, a nebrali dcer jejich synům svým ani sami sobě řka:', 'Neh 13:26': '„Zdali takovou věcí nezhřešil Šalomoun, král israelský? Nebylo zajisté ve mnohých národech krále podobného jemu, byl milý Bohu svému, a ustanovil jej Bůh králem nad veškerým Israelem; avšak i jej přivedly ke hříchu ženy cizinky!', 'Neh 13:27': 'Zdaliž i my neposlušní jsouce, činiti budeme všeliké toto veliké zlo, hřešiti proti Bohu svému berouce si ženy cizinky?"', 'Neh 13:28': 'Také jeden ze synů Jojady, syna Eliasiba velekněze byl zetěm Sanaballata Horonského, a toho jsem od sebe zahnal.', 'Neh 13:29': 'Pamatuj to, Pane Bože náš, těm, kteří znesvěcují kněžství a závazky kněžské i levitské!', 'Neh 13:30': 'Tak vyčistil jsem je ode všeho cizozemského, a ustanovil jsem řády (služby) kněží a levitů, každého k jeho službě,', 'Neh 13:31': 'také k tomu, by dodáváno bylo dříví v ustanovené časy, i prviny. Pamatuj na to, Bože můj, mně k dobrému. Amen!'}