{'2Tm 1:1': 'Pavel, apoštol Ježíše Krista skrze vůli Boží podle zaslíbení života, který jest v Kristu Ježíši,', '2Tm 1:2': 'Timoteovi, milému synu svému: Milost, milosrdenství, pokoj od Boha Otce a Krista Ježíše, Pána našeho.', '2Tm 1:3': 'Díky činím Bohu, jemuž sloužím od svých předků s čistým svědomím, jakož bez ustání vzpomínám na tebe ve svých modlitbách, dnem i nocí,', '2Tm 1:4': 'touže tebe uzříti, pamětliv jsa tvých slzí, abych byl naplněn radostí,', '2Tm 1:5': 'neboť jsem se rozpomenul na nelíčenou víru, (která jest) v tobě, která nejprve přebývala ve tvé bábě Loidě a v tvé matce Evnice, a jsem přesvědčen, že i v tobě (přebývá).', '2Tm 1:6': 'Z této příčiny připomínám ti, abys opět rozněcoval milost Boží, která jest v tobě vzkládáním rukou mých.', '2Tm 1:7': 'Vždyť Bůh nedal nám ducha bojácnosti, nýbrž ducha moci a lásky a střízlivosti.', '2Tm 1:8': 'Nestyď se tedy za svědectví o Pánu našem ani za mne, jeho vězně, nýbrž spolu trp pro evangelium podle moci Boží,', '2Tm 1:9': 'jenž nás vysvobodil a povolal (svým) povoláním svatým, ne podle našich skutků, nýbrž podle úradku svého a podle milosti, která nám byla dána v Kristu Ježíši před věčnými časy,', '2Tm 1:10': 'nyní však ve známost přišla příchodem Spasitele našeho Ježíše Krista, jenž zkaziv smrt, vyvedl na světlo život a neporušitelnost skrze evangelium,', '2Tm 1:11': 'pro kteréž já jsem byl ustanoven hlasatelem i apoštolem a učitelem (pohanů).', '2Tm 1:12': 'Z té příčiny také toto trpím; ale nestydím se (za to), neboť vím, komu jsem uvěřil, a jsem přesvědčen, že jest mocen zachovati vklad můj až do onoho dne.', '2Tm 1:13': 'Jako vzoru zdravých slov drž se těch, která jsi uslyšel ode mne, (zůstávaje) ve víře a lásce, které jsou v Kristu Ježíši.', '2Tm 1:14': 'Krásný statek ten opatruj skrze Ducha svatého, jenž přebývá v nás.', '2Tm 1:15': 'Víš o tom, že se odvrátili ode mne všichni, kteří jsou v Asii; patří k nim Fygelus a Hermogenes.', '2Tm 1:16': 'Dejž Pán milosrdenství domu Onesiforovu, neboť on mě často občerstvil a nestyděl se za mé okovy,', '2Tm 1:17': 'nýbrž přišed do Říma pilně mě hledal a nalezl.', '2Tm 1:18': 'Dej mu Pán, aby nalezl milosrdenství od Pána v onen den. A jak veliké služby konal v Efesu, ty víš lépe.', '2Tm 2:1': 'Ty tedy, synu můj, posilňuj se v milosti, která jest v Kristu Ježíši,', '2Tm 2:2': 'a co jsi uslyšel ode mne před mnoha svědky, to svěřuj lidem věrným, kteří budou způsobilí také jiné učiti.', '2Tm 2:3': 'Spolu snášej utrpení jako dobrý bojovník Krista Ježíše.', '2Tm 2:4': 'Nikdo, jenž slouží ve vojště, nezaplétá se do záležitostí života, aby se zalíbil vojevůdci.', '2Tm 2:5': 'Vždyť ani ten, jenž zápasí o závod, nebývá ověnčen, leč zápasí náležitě.', '2Tm 2:6': 'Ten rolník, jenž se lopotí, má předem bráti užitek.', '2Tm 2:7': 'Rozuměj, co pravím. Dá ti zajisté Pán porozumění ve všem.', '2Tm 2:8': 'Pamatuj na Ježíše Krista, jenž jsa z potomstva Davidova, vstal z mrtvých podle evangelia mého, ve kterém snáším utrpení až do vazby jako zločinec;', '2Tm 2:9': 'avšak slovo Boží není přivázáno.', '2Tm 2:10': 'Proto všecko snáším pro vyvolence, aby také oni dosáhli té spásy, která jest v Kristu Ježíši, i se slávou věčnou.', '2Tm 2:11': 'Spolehlivé jest to slovo; neboť jestli jsme s ním zemřeli, budeme s ním i žíti;', '2Tm 2:12': 'jestli s ním trpíme, budeme s ním i kralovati; zapřeme-li ho, také on nás zapře;', '2Tm 2:13': 'jsme-li nevěrní, on zůstává věrným, neboť zapříti sám sebe nemůže.', '2Tm 2:14': 'Ty věci připomínej, zapřísahaje před Pánem. Neveď hádek; není to k ničemu užitečné, jen ke zkáze posluchačů.', '2Tm 2:15': 'Vynasnaž se pilně, aby ses představil Bohu osvědčena, jako pracovníka, který nemusí se styděti (za svou práci), který podává náležitě slovo pravdy.', '2Tm 2:16': 'Světských však řečí planých se varuj, neboť budou postupovati vždy k většímu stupni bezbožnosti', '2Tm 2:17': 'a slovo jejich bude míti pastvu jako rakovina; patří k nim Hymeneus a Filetus,', '2Tm 2:18': 'kteří pobloudili v příčině pravdy, říkajíce, že vzkříšení již se stalo, a podvracují víru některých.', '2Tm 2:19': 'Avšak pevný základ Boží stojí, maje tento nápis: „Pán poznal ty, kteří jsou jeho“ a „Odstup od nepravosti každý, kdo jmenuje jméno jeho.“', '2Tm 2:20': 'Ve velikém domě však nejsou toliko nádoby zlaté a stříbrné, nýbrž i dřevěné a hliněné, a jedny jsou ke cti, jiné k necti.', '2Tm 2:21': 'Očistí-li se tedy kdo řádně od těchto, bude nádobou ke cti, posvěcenou, užitečnou Pánu, připravenou ke každému skutku dobrému.', '2Tm 2:22': 'Jinošských žádostí se chraň, usiluj o spravedlnost, víru, lásku, pokoj s těmi, kteří vzývají Pána z čistého srdce.', '2Tm 2:23': 'Otázek pošetilých a nevzdělávájících se vystříhej věda, že plodí hádky;', '2Tm 2:24': 'služebník Páně však nemá se hádati, nýbrž býti přívětivý ke všem, způsobilý vyučovati, trpělivý,', '2Tm 2:25': 'jenž by s vlídností káral odpůrce (pravdy), zdali by snad Bůh dal jim někdy (milost) pokání ku poznání pravdy,', '2Tm 2:26': 'a oni (aby) vystřízlivěli z osidla ďáblova, byvše od něho zajati, aby konali jeho vůli.', '2Tm 3:1': 'Toto pak věz, že v posledních dnech nastanou časy těžké.', '2Tm 3:2': 'Lidé totiž budou sobečtí, hrabiví, chlubní, pyšní, rouhaví, rodičů neposlušní, nevděční, bezbožní,', '2Tm 3:3': 'nelaskaví, nesmířliví, utrhační, nezdrželiví, neurvalí, dobrému nepřízniví,', '2Tm 3:4': 'zrádní, lehkomyslní, nadutí, více rozkoší nežli Boha milovní,', '2Tm 3:5': 'majíce sice tvářnost pobožnosti, moc její však zapřevše. A těch se varuj.', '2Tm 3:6': 'Neboť patří k nim ti, kteří se vluzují do domů a chytají ženštiny obtížené hříchy, puzené rozličnými chtíči,', '2Tm 3:7': 'které vždycky se učí a nikdy ku poznání pravdy přijíti nemohou.', '2Tm 3:8': 'jako však Jannes a Jambres protivili se Mojžíšovi, tak i tito protiví se pravdě, lidé to na mysli porušení, v příčině víry neosvědčení.', '2Tm 3:9': 'Ale nebudou postupovati dále, neboť jejich nesmyslnost bude zjevná všem, jako byla i oněch.', '2Tm 3:10': 'Ty jsi však následoval mého učení, způsobu života, úmyslu, mé víry, shovívavosti, lásky, trpělivosti,', '2Tm 3:11': 'mých pronásledování, utrpení, která se mi přihodila v Antiochii, v Ikonii, Lystře, pronásledování, jaká jsem vytrpěl, a ze všech vytrhl mě Pán.', '2Tm 3:12': 'Ale také všichni, kteří chtějí pobožně žíti v Kristu Ježíši, budou pronásledováni.', '2Tm 3:13': 'Špatní lidé však a podvodníci budou postupovati k horšímu bloudíce a v blud uvádějíce.', '2Tm 3:14': 'Ale ty zůstávej v tom, čemu ses naučil a o čem jsi se přesvědčil, neboť víš od koho jsi se naučil,', '2Tm 3:15': 'a znáš od dětinství Písma svatá, která tě mohou naučiti ke spáse věrou, (jež jest) v Kristu Ježíši.', '2Tm 3:16': 'Všecko Písmo od Boha vdechnuté jest (také) užitečno k učení, ke kárání, k napravování, k výchově ve spravedlnosti,', '2Tm 3:17': 'aby člověk Boží byl dokonalý, způsobilý ke každému skutku dobrému.', '2Tm 4:1': 'Zapřísahám tě před Bohem a Kristem Ježíšem, jenž bude souditi živé i mrtvé, skrze příchod jeho a království jeho,', '2Tm 4:2': 'hlásej slovo, naléhej včas i nevčas, usvědčuj, přimlouvej, kárej, (a to) se vší trpělivostí a moudrostí učitelskou.', '2Tm 4:3': 'Neboť bude čas, kdy zdravého učení nesnesou, nýbrž nashromáždí si učitelů podle vlastních chtíčů, majíce šimráni v uších,', '2Tm 4:4': 'a (kdy) od pravdy sluch svůj odvrátí a obrátí se k bájím.', '2Tm 4:5': 'Ty však buď střízliv ve všem, snášej zlé, konej dílo evangelisty, naplň službu svou.', '2Tm 4:6': 'Neboť já již jsem vydáván v obět a čas mé smrti nastává.', '2Tm 4:7': 'Dobrý boj jsem bojoval, běh jsem dokonal, víru jsem zachoval;', '2Tm 4:8': 'pro budoucnost jest mi uložena koruna spravedlnosti, kterou mi dá v onen den Pán, spravedlivý soudce, ale nejen mně, nýbrž i všem těm, kteří milovali příchod jeho.', '2Tm 4:9': 'Pospěš, abys brzy přišel ke mně. Neboť Demas mě opustil, zamilovav tento svět, a odešel do Thessaloniky,', '2Tm 4:10': 'Krescens do Galatie, Titus do Dalmacie.', '2Tm 4:11': 'Lukáš jediný jest se mnou. Marka vezmi a přiveď s sebou, neboť jest mi užitečný k službě.', '2Tm 4:12': 'Tychika však jsem poslal do Efesu.', '2Tm 4:13': 'Plášť, který jsem nechal v Troadě u Karpa, přines s sebou, až přijdeš, též knihy a zvláště pergamen.', '2Tm 4:14': 'Kovář Alexander způsobil mi mnoho zlého. Odplatí mu Pán podle skutků jeho.', '2Tm 4:15': 'Před ním chraň se i ty, neboť velice se protivil slovům našim.', '2Tm 4:16': 'Při první mé obraně nikdo nebyl při mně, nýbrž všichni mě opustili; nebudiž jim to přičítáno.', '2Tm 4:17': 'Ale Pán byl při mně a posilnil mě, aby skrze mne hlásání se naplnilo a uslyšeli je všichni národové; i byl jsem vysvobozen z tlamy lví.', '2Tm 4:18': 'A Pán vysvobodí mě od všelikého díla zlého a zachová mě k nebeskému království svému. Jemu sláva na věky věkův. Amen.', '2Tm 4:19': 'Pozdrav Prisku a Akvilu i dům Onesiforův.', '2Tm 4:20': 'Erastus zůstal v Korintě, Trofima jsem nechal nemocného v Milétě.', '2Tm 4:21': 'Pospěš, abys přišel před zimou. Pozdravují tě Eubulus a Pudens a Linus a Klaudia i všichni bratři.', '2Tm 4:22': 'Pán Ježíš Kristus buď s duchem tvým. Milost s vámi. Amen.'}