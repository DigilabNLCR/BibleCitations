{'Zd 1:1': 'Druhdy Bůh na mnohokráte a mnoha způsoby mluvil k otcům (našim) skrze proroky, v těchto však dnech doby poslední mluvil k nám skrze Syna (svého),', 'Zd 1:2': 'kteréhož ustanovil dědicem všech věcí, skrze nějž i světy učinil,', 'Zd 1:3': 'kterýžto jsa výbleskem slávy a výrazem podstaty jeho a udržuje všecko mocným slovem svým, zasedl na pravici velebnosti na výsostech, když byl vykonal očistu od hříchů.', 'Zd 1:4': 'On stal se tím přednějším nad anděly, čím znamenitější jméno zdědil nežli oni.', 'Zd 1:5': 'Neboť kterému z andělů řekl kdy (Bůh): „Syn můj jsi ty, já dnes zplodil jsem tebe?“ A opět: „Já mu budu otcem, a on mi bude synem.“', 'Zd 1:6': 'Ale když opět uvede prvorozence (svého) na svět, řekne: „Klanějte se mu všichni andělé Boží.“', 'Zd 1:7': 'Též o andělích praví: „Jenž anděly své činíš větry a služebníky své žhoucím ohněm“', 'Zd 1:8': 'o Synu však: „Trůn Tvůj, o Bože, (trvá) navěky věkův; žezlem pravosti jest žezlo království tvého;', 'Zd 1:9': 'miluješ spravedlnost a nenávidíš nepravosti; proto pomaže tě, Bože, Bůh tvůj olejem radosti nad účastníky tvé.“', 'Zd 1:10': 'A opět: „Ty jsi, Hospodine, na počátku založil zemi a dílem rukou tvých jsou nebesa;', 'Zd 1:11': 'ona pominou, Ty však zůstaneš a všecka zvetšejí jako roucho,', 'Zd 1:12': 'i změníš je jako oděv a změněna budou. Ty však jsi (stále) tentýž, a léta tvá nepřestanou.“', 'Zd 1:13': 'A ke kterému z andělů řekl kdy: „Seď na pravici mé, dokavad nepoložím nepřátel tvých za podnoži noh tvých?“', 'Zd 1:14': 'Nejsou-liž oni všichni služební duchové, posíláni jsouce ke službě pro ty, kteří dědictvím obdrží spásu?', 'Zd 2:1': 'Proto musíme tím snažněji dbáti toho, co jsme slyšeli, abychom snad někdy nepropadli;', 'Zd 2:2': 'neboť jestli slovo vyjádřené skrze anděly bylo pevné, takže každé přestoupení a neposlušenství vzalo náležitou odplatu,', 'Zd 2:3': 'kterak my unikneme, zanedbáme-li spásy tak veliké, která byvši s počátku hlásána skrze Pána, utvrzena jest mezi námi od těch, kteří ho slyšeli,', 'Zd 2:4': 'an Bůh spolu (s nimi) osvědčoval (ji) znamením a divy a různými zázraky i dary Ducha svatého podle vůle své.', 'Zd 2:5': 'Vždyť nikoliv andělům poddal Bůh svět budoucí, o kterém mluvíme.', 'Zd 2:6': 'Osvědčil však někde kdosi takto: „Co jest člověk, že jsi naň pamětliv, aneb syn člověka, že ho navštěvuješ?', 'Zd 2:7': 'Ponížil jsi ho nakrátko pod anděly, slávou a ctí jsi jej korunoval a ustanovil jsi jej nad díly rukou svých;', 'Zd 2:8': 'všecko jsi poddal pod nohy jeho.“ Tím totiž, že mu poddal všecko, neponechal ničeho, co by mu poddáno nebylo. Než ale, dosud nevidíme, že by mu bylo poddáno všecko;', 'Zd 2:9': 'avšak patříme na toho, jenž byl na krátko ponížen pod anděly, na Ježíše, který pro utrpení a smrt svou byl slávou a ctí korunován, (byv ponížen), aby z milosti Boží podstoupil smrt za všecky.', 'Zd 2:10': 'Slušelo se zajisté na toho, pro něhož jest všecko, a skrze nějž jest všecko, aby ustanoviv přivésti ke slávě mnoho synů, utrpením dokonal původce a vůdce spásy jejich.', 'Zd 2:11': 'Neboť ten, jež posvěcuje, a ti, kteří bývají posvěcováni, pocházejí všichni od jednoho; z té příčiny nestydí se nazývati je bratry', 'Zd 2:12': 'řka: „Zvěstovati budu jméno tvé bratrům svým; ve shromáždění budu tě velebiti;“ a opět: „Já budu doufati v něho;“', 'Zd 2:13': 'a opět: „Hle já i dítky (mé), které mi dal Bůh.“', 'Zd 2:14': 'Poněvadž tedy dítky byly účastny krve a těla, zúčastnil se jich podobně i on, aby smrtí zkazil toho, jenž měl moc nad smrtí, to jest ďábla,', 'Zd 2:15': 'a (aby) vysvobodil ty, kteří strachem před smrtí byli po celý žirot držení v porobě.', 'Zd 2:16': 'Vždyť nikde neujímá se andělů, nýbrž ujímá se potomstva Abrahamova.', 'Zd 2:17': 'Proto měl se ve všem připodobniti bratrům, aby byl milosrdným a věrným veleknězem v záležitostech u Boha ku smíření hříchů lidu.', 'Zd 2:18': 'Poněvadž totiž sám trpěl byv zkušen, může pomoci těm, kteří jsou zkoušeni.', 'Zd 3:1': 'Proto bratří věřící, účastníci nebeského povolání,', 'Zd 3:2': 'pozorujte apoštola a velekněze našeho vyznání, Ježíše, kterýž jest věren tomu, jenž ho ustanovil, jakož i Mojžíš (byl věren) v celém domě jeho;', 'Zd 3:3': 'neboť on byl uznán za hodna tím větší slávy než Mojžíš, čím větší čest má stavitel než dům.', 'Zd 3:4': 'Každý totiž dům staví se od někoho, ten však, jenž postavil všecko, jest Bůh.', 'Zd 3:5': 'A Mojžíš byl sice věrný v celém domě jeho jako služebník k osvědčení toho, co se mělo hlásati,', 'Zd 3:6': 'Kristus však jako Syn nad domem svým; jeho domem jsme my, ačli důvěru a chloubu naděje zachováme pevně až do konce.', 'Zd 3:7': 'Proto, jak praví Duch svatý: Dnes-li uslyšíte hlas jeho,', 'Zd 3:8': 'nezatvrzujte srdce svého jako v Rozhořčení, jako v den Pokušení na poušti,', 'Zd 3:9': 'kde otcové vaši mě pokoušeli, zkoumali mě, ač viděli má díla', 'Zd 3:10': 'po čtyřicet roků. Proto jsem se rozhněval na pokolení toto a řekl jsem: „Ustavičně bloudí srdcem.“ Ale oni nedbali cest mých,', 'Zd 3:11': 'takže jsem přisáhl ve hněvu svém: „Nevejdou do mého odpočinutí“,', 'Zd 3:12': 'hleďte, bratři, aby snad nebylo v některém z vás zlého srdce nevěrného, takže by odpadlo od Boha živého,', 'Zd 3:13': 'nýbrž povzbuzujte se vespolek každého dne, pokud se říká „dnes“, aby se nezatvrdil některý z vás klamem hříchu.', 'Zd 3:14': 'Neboť jsme se stali účastníky Kristovými, ačli pevně zachováme počátek bytnosti až do konce,', 'Zd 3:15': 'pokud se říká: „Dnes-li uslyšíte hlas jeho, nezatvrzujte srdce svého, jako v Rozhořčení“.', 'Zd 3:16': 'Neboť někteří uslyševše, rozhořčili se, ale ne všichni ti, kteří vyšli z Egypta pod Mojžíšem.', 'Zd 3:17': 'Nuže, na koho hněval se po čtyřicet roků? Ne-li na ty, kteří zhřešili, jejichž těla zahynula na poušti?', 'Zd 3:18': 'A komu přisáhl, že nevejdou do jeho odpočinutí, leč těm, kteří byli nevěrní?', 'Zd 3:19': 'I vidíme, že nemohli vejíti pro nevěru.', 'Zd 4:1': 'Bojme se tedy, aby snad někdo z vás přes to, že (ještě) zůstává zaslíbení o vejití do jeho odpočinutí, nebyl shledán, že ho nedošel.', 'Zd 4:2': 'Neboť i nám byla dána zvěst radostná jako jim, ale jim neprospělo slovo poslechnuté, poněvadž nebylo spojeno s věrou u těch, kteří je uslyšeli.', 'Zd 4:3': 'Vejdeme totiž do odpočinku ti, kteří jsme uvěřili, jakož byl pravil: Takže jsem přisáhl ve hněvu svém: „Nevejdou do mého odpočinutí“, a přece díla byla dokonaná od založení světa;', 'Zd 4:4': 'neboť kdesi řekl o sedmém dni takto: „I odpočinul Bůh sedmého dne ode všeho díla svého“,', 'Zd 4:5': 'a na tomto místě opět (dí): „Nevejdou do mého odpočinutí.“', 'Zd 4:6': 'Poněvadž tedy zůstává, aby někteří do něho vešli, a ti, jimž radostná zvěst byla dána dříve, nevešli pro nevěru,', 'Zd 4:7': 'stanoví opět jakýsi den, jakési dnes, pravě u Davida po čase tak dlouhém, jakož bylo řečeno: „Dnes-li uslyšíte hlas jeho, nezatvrzujte srdce svého.“', 'Zd 4:8': 'Neboť kdyby je byl Josue uvedl do odpočinutí, nebyl by potom mluvil o dni jiném.', 'Zd 4:9': 'Nuže, zůstává odpočinek lidu Božímu.', 'Zd 4:10': 'Neboť ten, jenž vejde do odpočinutí odpočine také od skutků svých, jako Bůh od svojich.', 'Zd 4:11': 'Snažme se tedy vejíti do odpočinutí toho, aby nepadl někdo ve stejném příkladě nevěry;', 'Zd 4:12': 'neboť živé jest slovo Boží a účinné a říznější nad každý meč dvojbřitký; proniká až do rozdělení duše a ducha, kloubův i morku, a rozeznává myšlenky a úmysly srdce.', 'Zd 4:13': 'A není žádného tvora neviditelného před ním, ale všecko jest holé a otevřeno před očima toho, před nímž nám (bude činiti) počet.', 'Zd 4:14': 'Majíce tedy velekněze velikého, který pronikl nebesa, Ježíše, Syna Božího, držme se té víry, kterou vyznáváme.', 'Zd 4:15': 'Vždyť nemáme velekněze, jenž by nemohl míti soucit s našimi slabostmi, nýbrž takového, který byl podobně (jako my) zkušen ve všem kromě hříchu.', 'Zd 4:16': 'Přistupujme tedy s důvěrou ke trůnu milosti, abychom došli milosrdenství a nalezli milost ku pomoci příhodné.', 'Zd 5:1': 'Každý totiž velekněz, jsa brán z lidí, ustanovuje se pro lidi ve věcech, které se vztahují k Bohu, aby přinášel dary a oběti za hříchy,', 'Zd 5:2': '(a to takový), který by mohl lítost míti nad nevědomými a bloudícími, jsa též sám obklíčen slabostí;', 'Zd 5:3': 'a proto má za hříchy obětovati jak za lid, tak za sebe.', 'Zd 5:4': 'A nikdo nebere té důstojnosti sobě sám, nýbrž jsa povolán od Boha, jakož i Aron.', 'Zd 5:5': 'Tak ani Kristus neosobil si sám důstojnosti velekněze, nýbrž (dal mu ji ten), jenž k němu pravil: „Syn můj jsi ty; já dnes zplodil jsem tebe“,', 'Zd 5:6': 'jakož i na jiném místě dí: „Ty jsi kněz navěky podle řádu Melchisedechova.“', 'Zd 5:7': 'On obětoval za času pozemského života svého s křikem silným a se slzami prosby a modlitby tomu, jenž mohl jej vysvoboditi ze smrti, a byl vyslyšen pro svou uctivost', 'Zd 5:8': 'a přes to, že byl Synem Božím, konal poslušnost tím, co vytrpěl,', 'Zd 5:9': 'a byv dokonán stal se příčinou věčné spásy všem, kteří ho poslouchají,', 'Zd 5:10': 'nazván byv od Boha veleknězem podle řádu Melchisedechova.', 'Zd 5:11': 'O tom jest nám mluviti mnoho, a to věci těžko vysvětlitelné, poněvadž jste se stali liknavými ku slyšení;', 'Zd 5:12': 'neboť majíce vzhledem k času býti učiteli, potřebujete opět, aby vás někdo poučoval o tom, které jsou první počátky učení o Bohu, a stali jste se potřební mléka a ne pokrmu tuhého.', 'Zd 5:13': 'Každý totiž, kdo požívá ještě mléka, je nezkušený ve slově spravedlnosti, neboť jest dítě; ale pro dokonalé jest pokrm tuhý, pro ty, kteří mají mysl návykem vycvičenou k tomu, aby rozeznávala dobré i zlé.', 'Zd 6:1': 'Proto pominouce počáteční vyučování o Kristu, přistupme k věcem dokonalejším a neklaďme znova základu pokáním ze skutků mrtvých a věrou v Boha,', 'Zd 6:2': 'učením o křtech a vzkládání rukou, o zmrtvýchvstání a o soudě věčném.', 'Zd 6:3': 'A to učiníme, dopustí-li Bůh.', 'Zd 6:4': 'Neboť jest nemožno, aby ti, kteří jednou byvše osvíceni a okusivše daru nebeského, stali se účastni Ducha svatého', 'Zd 6:5': 'a okusili také dobrého slova Božího i sil věku budoucího', 'Zd 6:6': 'a (potom) padli, opět se obnovili ku pokání, (a to proto), poněvadž Syna Božího si znova křižují a v posměch vydávají.', 'Zd 6:7': 'Země zajisté, která pije dešť často na ni přicházející a plodí bylinu příhodnou těm, kteří ji vzdělávají, dostává požehnání od Boha;', 'Zd 6:8': 'vydává-li však trní a hloží, jest zavržitelna a kletbě blízká, a konec její jest spálení.', 'Zd 6:9': 'Nadějeme se však do vás, miláčkové, věcí lepších a blízkých spáse, ačkoliv tak mluvíme.', 'Zd 6:10': 'Neboť Bůh není nespravedliv, aby zapomenul na vaše jednání a na lásku, kterou jste ukázali k jménu jeho tím, že jste sloužili a sloužíte věřícím.', 'Zd 6:11': 'Přejeme si však toužebně, aby každý z vás jevil touž horlivost vzhledem k plné naději (naší) až do konce,', 'Zd 6:12': 'byste neochabli, nýbrž následovníky byli těch, kteří věrou a trpělivostí (dědictvím) docházejí zaslíbení.', 'Zd 6:13': 'Neboť Bůh čině zaslíbení Abrahamovi a nemaje nikoho většího, skrze něhož by přísahal, přisáhl skrze sebe sama', 'Zd 6:14': 'řka: „Jistě požehnám ti hojně a rozmnožím tě velice.“', 'Zd 6:15': 'A tak on trpělivě očekávaje, dosáhl zaslíbení.', 'Zd 6:16': 'Lidé totiž přísahají skrze většího (než jsou sami), a ukončením všech rozepří jejich, tak, aby věc byla utvrzena, jest přísaha.', 'Zd 6:17': 'Proto Bůh, chtěje tím více ukázati dědicům zaslíbení nezměnitelnost svého úradku, přičinil přísahu,', 'Zd 6:18': 'abychom dvěma věcmi nepohnutelnými, v nichž klamati Boha nelze, měli mocnou útěchu my, kteří jsme se utekli, abychom se chopili a drželi předložené naděje,', 'Zd 6:19': 'kterou máme jako kotvu duše bezpečnou i pevnou a vcházející do vnitřku opony,', 'Zd 6:20': 'kamž jako předchůdce pro nás vešel Ježíš, stav se veleknězem na věky podle řádu Melchisedechova.', 'Zd 7:1': 'Tento Melchisedech totiž, král salemský, kněz Boha nejvyššího, jenž vyšed naproti Abrahamovi, když se vracel od porážky králů, jemu požehnal,', 'Zd 7:2': 'jemuž Abraham i desátky přidělil ze všeho, jenž v překladě jména svého slove předem král spravedlnosti, potom však i král Salemu, to jest král pokoje,', 'Zd 7:3': 'jenž jest bez otce, bez matky, bez rodokmenu, jenž nemá ani počátku dní ani konce života, avšak připodobněn jest Synu Božímu, zůstává knězem na věky.', 'Zd 7:4': 'Vizte tedy, jak veliký jest ten, jemuž i desátek dal Abraham z věcí předních, on, patriarcha.', 'Zd 7:5': 'A zajisté ti, kteří ze synů Leviových dostávají kněžství, mají příkaz, aby podle zákona brali desátky od lidu, to jest od svých bratrů, ačkoliv i oni vyšli z beder Abrahamových;', 'Zd 7:6': 'ale on, jehož rodokmen se neodvozuje od nich, obdržel desátek od Abrahama a a požehnal tomu, jenž měl zaslíbení.', 'Zd 7:7': 'Beze všeho odporu však to, co menší jest, žehná se od většího.', 'Zd 7:8': 'A tuto dostávají desátky lidé smrtelní, tam však ten, o němž se vydává svědectví, že žije.', 'Zd 7:9': 'A, ať tak dím, skrze Abrahama dal desátek i Levi, jenž desátky dostával;', 'Zd 7:10': 'neboť byl ještě v bedrách otcových, když mu vyšel naproti Melchisedech.', 'Zd 7:11': 'Působila-li se tedy dokonalost skrze kněžství levitské, (pod ním totiž lid obdržel zákon), k čemu ještě bylo potřebí, aby povstával jiný kněz podle řádu Melchisedechova a nejmenoval se podle řádu Aronova?', 'Zd 7:12': 'Vždyť mění-li se kněžství, mění se tím nutně i zákon.', 'Zd 7:13': 'Ten zajisté, o němž toto se praví, patří k jinému pokolení, z něhož nikdo nesloužil oltáři;', 'Zd 7:14': 'neboť jest zjevno, že Pán náš vyšel z judy, pokolení to, při němž Mojžíš nemluvil nic o kněžích.', 'Zd 7:15': 'A ještě více jest to zjevno, když podle podobnosti Melchisedechovy povstává kněz jiný,', 'Zd 7:16': 'který se jím stal nikoli podle zákona příkazu tělesného, nýbrž podle moci života neporušitelného;', 'Zd 7:17': 'neboť svědčí: „Ty jsi kněz navěky podle řádu Melchisedechova.“', 'Zd 7:18': 'A tak zrušuje se sice příkaz předešlý pro jeho bezmocnost a neužitečnost,', 'Zd 7:19': '(neboť zákon nepřivedl k dokonalosti ničeho), ale uvádí se lepší naděje, skrze niž se přibližujeme k Bohu.', 'Zd 7:20': 'A pokud to jest nikoli bez přísahy (onino totiž stali se kněžími bez přísahy,', 'Zd 7:21': 'tento však s přísahou skrze toho, jenž k němu pravil: „Přisáhl Hospodin, a nebude toho želet: Ty jsi kněz navěky podle řádu Melchisedechova“),', 'Zd 7:22': 'potud Ježíš stal se rukojmím lepší úmluvy.', 'Zd 7:23': 'A oněch učiněno jest kněžími mnoho, poněvadž jim smrt bránila, aby nezůstávali,', 'Zd 7:24': 'tento však má kněžství nepomíjející, poněvadž zůstává na věky;', 'Zd 7:25': 'proto také může dokonale spasiti ty, kteří přistupují k Bohu skrze něho, jsa vždycky živ, aby za ně orodoval.', 'Zd 7:26': 'Takový zajisté příslušel nám velekněz, svatý, nevinný, neposkvrněný, oddělený od hříšníků a vyvýšenější nad nebesa,', 'Zd 7:27': 'jenž nemá potřebí každého dne, jako velekněží, konati oběti nejprve za hříchy svoje, potom (za hříchy) lidu; toto učinil najednou, obětovav sebe sama.', 'Zd 7:28': 'Neboť zákon ustanovuje za kněze lidi mající nedostatky, ale slovo přísahy pozákonní ustanovuje Syna na věky dokonalého.', 'Zd 8:1': 'Hlavní však věcí při tom, o čem mluvíme, jest: Takového máme velekněze, který se posadil na pravici trůnu velebnosti v nebesích', 'Zd 8:2': 'jakožto bohoslužebník velesvatyně, a to svatostánku pravého, který postavil Hospodin a nikoli člověk.', 'Zd 8:3': 'Každý totiž velekněz ustanovuje se k tomu, aby obětoval dary a oběti; proto jest potřebí, aby také on měl něco, co by obětoval.', 'Zd 8:4': 'Kdyby tedy byl na zemi, ani by nebyl knězem, poněvadž tu jsou (kněží), kteří přinášejí podle zákona dary,', 'Zd 8:5': 'a ti slouží obrazu a nástinu velesvatyně nebeské, jakož bylo zjeveno Mojžíšovi, když měl vzdělati stánek. Praví totiž: „Hleď, ať uděláš všecko podle vzoru, který ti byl ukázán na hoře“.', 'Zd 8:6': 'Avšak on obdržel tím znamenitější službu kněžskou, čím i vznešenější úmluvy jest prostředníkem, která byla ustanovena na vznešenějších zaslíbeních.', 'Zd 8:7': 'Neboť kdyby ona první (úmluva) byla bez úhony, nehledalo by se místa pro druhou.', 'Zd 8:8': 'Vždyť čině jim výtku praví: „Hle, přijdou dnové, praví Hospodin, a dokonám nad domem israelským i nad domem judským úmluvu novou,', 'Zd 8:9': 'ne podle úmluvy, kterou jsem učinil s otci jejich v ten den, ve který jsem je vzal za ruku, abych je vyvedl ze země egyptské; neboť oni nezůstali v úmluvě mé, a já jsem je opustil, praví Hospodin.', 'Zd 8:10': 'Toto jest totiž úmluva, kterou učiním s domem israelským po oněch dnech, praví Hospodin: Dám své zákony v mysl jejich a napíši je v srdce jejich, a budu jim Bohem, a oni budou mi lidem.', 'Zd 8:11': 'A nikdo nebude poučovati svého spoluobčana a nikdo svého bratra říkaje: „Poznej Hospodina“, neboť všichni budou mě znáti od maličkého až do velikého z nich,', 'Zd 8:12': 'ježto budu milostiv nepravostem jejich a na hříchy jejich nebudu již vzpomínati.', 'Zd 8:13': 'Praví-li však (smlouvu) „novou“, prohlašuje první za zvetšelou; ale co vetší a stárne, jest blízko zániku.', 'Zd 9:1': 'Měla sice i první (úmluva) příkazy bohoslužebné a svatyni pozemskou.', 'Zd 9:2': 'Byl totiž zřízen stánek přední, ve kterém byly svícen a stůl a předkladné chleby: ten slove svatyně.', 'Zd 9:3': 'A za druhou oponou byl stánek zvaný velesvatyně,', 'Zd 9:4': 'který obsahoval zlatou kadidelnici a archu úmluvy, obloženou odevšad zlatem; v té byla zlatá nádoba s mannou a hůl Aronova vypučelá a desky zákona;', 'Zd 9:5': 'nad ní pak byli cherubové slávy, zastiňujíce slitovnici; o těch věcech mluviti nyní dopodrobna není na místě.', 'Zd 9:6': 'Ale když věci takto jsou upraveny, do předního stánku vcházejí sice kněží vždycky, když konají úkony bohoslužebné,', 'Zd 9:7': 'do druhého však (vchází) jedině velekněz jednou v roce, (a to) ne bez krve, kterou obětuje za hříchy své i za hříchy lidu.', 'Zd 9:8': 'Tím Duch svatý naznačuje, že ještě není zjevná cesta do velesvatyně, pokud trvá stánek přední,', 'Zd 9:9': 'neboť ten jest obrazem doby předmessiášské, podle něhož se obětují dary a oběti, které nemohou ve svědomí zdokonaliti toho, kdo koná bohoslužbu, jsouce toliko přičiněny k pokrmům a nápojům', 'Zd 9:10': 'a rozličným umýváním jako příkazy tělesné až do doby nápravy.', 'Zd 9:11': 'Kristus však vystoupiv jako velekněz budoucích statků, skrze větší a dokonalejší stánek, ne rukama udělaný, to jest ne z tohoto tvorstva, ani', 'Zd 9:12': 'skrze krev kozlů neb telat, nýbrž skrze vlastní krev vešel jednou pro vždy do velesvatyně, zjednav vykoupení věčné.', 'Zd 9:13': 'Neboť jestli krev kozlů a býků a pokropení popelem z jalovice posvěcuje poskvrněné k čistotě tělesné,', 'Zd 9:14': 'čím spíše krev Kristova, jenž skrze Ducha věčného sama sebe obětoval jako obět bezúhonnou Bohu, očistí svědomí naše od mrtvých skutků, abychom sloužili Bohu živému.', 'Zd 9:15': 'A proto jest prostředníkem nové úmluvy (závěti), aby skrze smrt podstoupenou na vykoupení přestupů (spáchaných) pod první úmluvou obdrželi zaslíbené dědictví věčné ti, kteří jsou povoláni.', 'Zd 9:16': 'Neboť kde (jest) závěť, tam (jest) nutno, aby osvědčena byla smrt toho, kdo závěť učinil.', 'Zd 9:17': 'Závěť totiž jest pravomocna (teprve) při mrtvých; jinak nenabývá moci, pokud žije závětce.', 'Zd 9:18': 'Proto ani ta první úmluva (závěť) nebyla zasvěcena bez krve.', 'Zd 9:19': 'Neboť když Mojžíš ohlásil všemu lidu každé přikázání zákona, vzav krev telat a kozlů s vodou a vlnou šarlatovou a s yzopem, pokropil jak knihu samu, tak i veškeren lid', 'Zd 9:20': 'řka: „Toto jest krev úmluvy, kterou s vámi učinil Bůh.“', 'Zd 9:21': 'Také svatostánek a veškeré nářadí bohoslužebné pokropil krví podobně.“', 'Zd 9:22': 'A skoro všecko krví se očišťuje podle zákona a bez vylití krve není odpuštění.', 'Zd 9:23': 'Jest tedy nutno, aby obrazy věcí nebeských těmito se očišťovaly, věci nebeské však samy obětmi lepšími, nežli jsou tyto.', 'Zd 9:24': 'Neboť Kristus Ježíš nevešel do velesvatyně rukama udělané, která by byla napodobením (velesvatyně) pravé, nýbrž do samého nebe, aby se ukázal nyní před Bohem za nás,', 'Zd 9:25': 'nikoliv, aby se obětoval častokráte, jako velekněz vchází do velesvatyně každý rok s krví cizí,', 'Zd 9:26': 'sice jinak byl by musil trpěti častokráte od počátku světa; ale jednou na skonání věků se ukázal, aby shladil hříchy svojí obětí.', 'Zd 9:27': 'A jako jest uloženo lidem jednou umříti, a potom soud,', 'Zd 9:28': 'tak i Kristus byv obětován jednou, aby shladil hříchy mnohých, po druhé bez hříchu se ukáže těm, kteří ho čekají ke spáse.', 'Zd 10:1': 'Poněvadž totiž zákon má (toliko) stín budoucích statků, a nikoli sám obraz těch věcí, nemůže nikdy týmiž obětmi každoročními, které přinášejí ustavičně, zdokonaliti ty, kteří přistupují,', 'Zd 10:2': 'sic jinak byly by přestaly se přínášeti, poněvadž by neměli již žádného vědomí hříchu ti, kteří konají službu (Boží), jsouce jednou očištěni.', 'Zd 10:3': 'Ale při nich činí se připomínka hříchů každoročně,', 'Zd 10:4': 'neboť jest nemožno, aby krev býků a kozlů shladila hříchy.', 'Zd 10:5': 'Proto vcházeje na svět praví: „Obětí (krvavých) ani darů jsi nechtěl, ale tělo připravil jsi mi;', 'Zd 10:6': 'oběti zápalné a záhříšné nelíbily se tobě.', 'Zd 10:7': 'Tu jsem řekl: Hle, přicházím, (jakož) v závitku knihy psáno jest o mně, abych vykonal vůli tvou, Bože.', 'Zd 10:8': 'Svrchu pravil: „Obětí krvavých ani darů ani obětí zápalných a záhříšných jsi nechtěl ani sobě nezalíbil“, a přece podávají se podle zákona;', 'Zd 10:9': 'potom však řekl: „Hle, přicházím, abych vykonal vůli tvou.“ (Tak) zrušuje ono první, aby ustanovil to druhé.', 'Zd 10:10': 'V této vůli jsme posvěceni obětováním těla Ježíše Krista jednou provždy.', 'Zd 10:11': 'A každý kněz tu stojí denně, konaje svoji službu a přinášeje častokráte tytéž oběti, jež nikdy nemohou shladiti hříchy;', 'Zd 10:12': 'tento však obětovav jednu obět za hříchy, posadil se navždy na pravici Boží,', 'Zd 10:13': 'od té chvíle očekávaje, až nepřátelé jeho budou položeni za podnoží noh jeho.', 'Zd 10:14': 'Neboť jednou obětí zdokonalil navždy ty, kteří se posvěcují.', 'Zd 10:15': 'Svědčí nám to však i Duch svatý; neboť když byl řekl:', 'Zd 10:16': '„Toto jest úmluva, kterou učiním s nimi po oněch dnech,“ praví Hospodin, „dám své zákony do srdce jejich a napíši je v mysli jejich', 'Zd 10:17': 'a na hříchy a nepravosti jejich nebudu již vzpomínati.“', 'Zd 10:18': 'Kde však jest odpuštění hříchů, tam není již oběti záhříšné.', 'Zd 10:19': 'Majíce tedy, bratři, důvěru k vejití do velesvatyně v krvi Kristově,', 'Zd 10:20': 'které nám zasvětila jako cestu novou a živou (vedoucí) skrze oponu, to jest skrze tělo jeho,', 'Zd 10:21': 'a (majíce) kněze velikého nad domem Božím,', 'Zd 10:22': 'přistupujme s opravdovým srdcem v plné víře, skropeni jsouce na srdci od svědomí zlého a umyti na těle vodou čistou;', 'Zd 10:23': 'držme vyznání své naděje nezvratným, (neboť věrný je ten, jenž zaslíbil),', 'Zd 10:24': 'mějme pozor jedni na druhé, bychom se povzbudili k lásce a k dobrým skutkům,', 'Zd 10:25': 'a neopouštějme shromáždění svého, jakož někteří mají obyčej, nýbrž napomínejme, a to tím více, čím více spatřujeme, že den se blíží.', 'Zd 10:26': 'Neboť hřešlme-li dobrovolně dosáhše poznání pravdy, již nezůstává obět za hříchy,', 'Zd 10:27': 'nýbrž hrozné jakési očekávání soudu a žár ohně, který stráví protivníky.', 'Zd 10:28': 'Porušil-li kdo zákon Mojžíšův, bez milosrdenství na základě dvou nebo tří svědků propadá smrti,', 'Zd 10:29': 'čím horšího trestu hodným, zdá se vám, bude uznán ten, jenž by Syna Božího pošlapal a za poskvrněnou měl krev úmluvy, kterou byl posvěcen, a Ducha milosti by potupil?', 'Zd 10:30': 'Neboť známe toho, jenž řekl: „Má jest pomsta a já odplatím,“ a opět: „Souditi bude Pán lid svůj.“', 'Zd 10:31': 'Hrozné jest upadnouti v ruce Boha živého.', 'Zd 10:32': 'Rozpomínejte se na předešlé dny, ve kterých byvše osvíceni přestáli jste veliký boj utrpení,', 'Zd 10:33': 'jednak potupami a útisky staveni jsouce na odiv, jednak stavše se účastníky těch, jimž se takto vedlo.', 'Zd 10:34': 'Vždyť nejen jste se ukázali soucitní s vězni, nýbrž i s radostí jste snesli odebrání svého majetku vědouce, že máte statek lepší a to trvalý.', 'Zd 10:35': 'Neodmítejte tedy své důvěry, která má velikou odplatu.', 'Zd 10:36': 'Vytrvalosti zajisté jest vám potřebí, abyste vykonávajíce vůli Boží, obdrželi statek zaslíbený;', 'Zd 10:37': 'neboť ještě velmi maličko a přijde ten, jenž přijíti má a nebude meškati.', 'Zd 10:38': '„Spravedlivý pak můj živ jest z víry,“ ale „straní-li se, nemá v něm zalíbení duše má.“', 'Zd 10:39': '„My však nepatříme k těm, kteří se straní ke (své) záhubě, nýbrž k těm, kteří mají víru, aby získali život.', 'Zd 11:1': 'Jest pak víra základem věcí, kterých doufáme, přesvědčeností o věcech neviditelných;', 'Zd 11:2': 'pro ni zajisté staří obdrželi (dobré) svědectví.', 'Zd 11:3': 'Věrou poznáváme, že vesmír je stvořen slovem Božím, aby z věcí neviditelných povstaly viditelné.', 'Zd 11:4': 'Věrou Abel přinesl Bohu lepší obět nežli Kain a pro ni obdržel svědectví, že jest spravedlivý, neboť Bůh sám vydal svědectví nad jeho dary, a skrze ni umřev ještě mluví.', 'Zd 11:5': 'Věrou Henoch byl vzat (se země), aby nezemřel; i nenalézali ho, poněvadž ho vzal Bůh; neboť prve, nežli byl vzat, měl svědectví, že se zalíbil Bohu.', 'Zd 11:6': 'Bez víry však nelze líbiti se Bohu, neboť ten, jenž přistupuje k Bohu, musí uvěřiti, že (Bůh) jest a odplacuje těm, kteří ho hledají.', 'Zd 11:7': 'Věrou Noe, dostav zjevení o tom, čeho ještě viděti nebylo, v bázni připravil koráb na záchranu domu svého, a tou odsoudil svět a stal se dědicem té spravedlnosti, která jest z víry.', 'Zd 11:8': 'Věrou uposlechl Abraham, když byl vyzýván, aby vyšel na místo, které měl dostati v dědictví; i vyšel nevěda, kam jde.', 'Zd 11:9': 'Věrou se ubytoval v zemi zaslíbené jako v cizí, přebývaje ve stanech s Isákem a Jakobem, spoludědici to téhož zaslíbení;', 'Zd 11:10': 'neboť očekával město pevně založené, jehož stavitelem a tvůrcem jest Bůh.', 'Zd 11:11': 'Věrou i Sára neplodná obdržela moc státi se matkou, a to mimo čas věku, neboť věřila, že věrný jest ten, jenž zaslíbil;', 'Zd 11:12': 'proto také z jednoho, a to umrtveného (muže) povstali (potomci) jako hvězdy nebeské co do množství a jako písek na břehu mořském, ten nesčíslný.', 'Zd 11:13': 'Ve víře zemřeli tito všichni, neobdrževše toho, co bylo zaslíbeno, nýbrž zdaleka (jen) to spatřivše a pozdravivše a vyznavše, že jsou příchozí a pohostinu na zemi.', 'Zd 11:14': 'Neboť ti, kteří takové věci mluví, dávají na jevo, že vlasti hledají.', 'Zd 11:15': 'A kdyby byli mínili onu, ze které vyšli, byli by měli vhodný čas navrátiti se;', 'Zd 11:16': 'ale oni si žádají (vlasti) lepší, to jest nebeské. Proto Bůh nestydí se za ně, slouti jejich Bohem, vždyť jim připravil město.', 'Zd 11:17': 'Věrou Abraham obětoval Isáka, jsa zkoušen, a obětoval to jednorozence, on, jenž byl obdržel zaslíbení,', 'Zd 11:18': 'k němuž bylo řečeno: V Isákovi bude ti nazváno potomstvo;', 'Zd 11:19': 'povážili, že Bůh jest mocen i z mrtvých vzkřísiti; proto ho obdržel i jako předobraz.', 'Zd 11:20': 'Věrou také vzhledem k věcem budoucím Isák požehnal Jakuba a Esaua.', 'Zd 11:21': 'Věrou Jakub umíraje požehnal každého syna Josefova a poklonil se k vrchu berly své.', 'Zd 11:22': 'Věrou Josef skonávaje zmínil se o vyjití synů israelských a učinil nařízení o svých kostech.', 'Zd 11:23': 'Věrou Mojžíš narodiv se byl ukryt po tři měsíce od svých rodičů, poněvadž viděli, že dítko jest krásné, a nebáli se rozkazu králova.', 'Zd 11:24': 'Věrou Mojžíš dospěv zřekl se, aby se nazýval synem dcery Faraonovy,', 'Zd 11:25': 'a zvolil si raději trpěti protivenství s lidem Božím, nežli míti dočasný požitek z hříchu,', 'Zd 11:26': 'pokládaje za větší bohatství pohanu Kristovu nežli poklady Egypťanů, neboť prohlédal k odplatě.', 'Zd 11:27': 'Věrou opustil Egypt neboje se hněvu králova, neboť jakoby takřka viděl toho, jenž jest neviditelný, nabyl síly.', 'Zd 11:28': 'Věrou slavil hod beránka a vylití krve, aby se jich nedotekl ten, jenž hubil prvorozence.', 'Zd 11:29': 'Věrou přešli Rudé moře jako po suché zemi, Egypťané však pokusivše se o to, byli pohlceni.', 'Zd 11:30': 'Věrou padly zdi Jericha, byvše obcházeny po sedm dní.', 'Zd 11:31': 'Věrou nevěstka Rahab nezahynula s nevěřícími, přijavši vyzvědače s pokojem.', 'Zd 11:32': 'A co mám ještě říci? Vždyť by mi nestačil čas, kdybych měl vypravovati o Gedeonovi, Barákovi, Samsonovi, Jeftovi, Davidovi, Samuelovi a prorocích,', 'Zd 11:33': 'kteří věrou přemohli království, vykonali spravedlnost, dosáhli věcí zaslíbených, zacpaly tlamy lvům,', 'Zd 11:34': 'uhasili prudkost ohně, unikli ostří meče, posilnili se ze slabosti, stali se hrdinami v boji, zahnali vojska cizích (národů).', 'Zd 11:35': 'Ženy obdržely vzkříšením své mrtvé. Jiní však byli nataženi (na mučidla) nepřijavše vysvobození, aby dosáhli lepšího vzkříšení;', 'Zd 11:36': 'jiní zakusili posměchy a bití, ano i okovy a žaláře;', 'Zd 11:37': 'byli kamenováni, rozřezáni, (mučením) zkušeni, mečem usmrceni; chodili v skopovicích, v kožích kozích, trpíce nedostatek, jsouce souženi a trápeni;', 'Zd 11:38': 'oni, jichž svět nebyl hoden, bloudili v pustinách a v horách a v jeskyních a v rozsedlinách zemských.', 'Zd 11:39': 'A ti všichni, ač (dobré) svědectví obdrželi pro svou víru, nedošli toho, co bylo zaslíbeno,', 'Zd 11:40': 'poněvadž Bůh předřídil pro nás něco lepšího, aby nepřišli k dokonalosti bez nás.', 'Zd 12:1': 'Proto i my, majíce kolem sebe tak veliký oblak svědků, odložme veškeré břímě a hřích (nás) obstupující a běžme s vytrvalostí běh o závod nám předložený,', 'Zd 12:2': 'patříce na vůdce a dokonatele víry, na Ježíše, jenž pro radost sobě předloženou přestál kříž, nedbaje potupy, a posadil se na pravici trůnu Božího.', 'Zd 12:3': 'Pomyslete přec na toho, jenž takový odpor proti sobě snesl od hříšníků, abyste neustávali, ochabujíce na mysli.', 'Zd 12:4': 'Dosud jste neodporovali až do krve ve svém boji proti hříchu,', 'Zd 12:5': 'a zapomenuli jste na napomenutí, které k vám jako k synům mluví (pravíc): „Synu můj, nepovrhuj kázní Páně, ani neochabuj, když jsi kárán od něho,', 'Zd 12:6': 'neboť koho Pán miluje, toho kárá; šlehá však každého syna, kterého přijímá.“', 'Zd 12:7': 'V kázni vytrvávejte; Bůh se k vám chová jako k synům; neboť který jest syn, jehož by otec nekáral?', 'Zd 12:8': 'Jste-li však bez kázně, které stali se účastni všichni, jste cizoložňata a ne synové.', 'Zd 12:9': 'Mimo to otcové těla našeho kárali nás, a my jsme je ctili; nepoddáme liž se mnohem spíše Otci duchů, abychom žili?', 'Zd 12:10': 'Vždyť oni kárali nás pro málo dní podle zdání svého, tento však k tomu, co jest prospěšno, abychom se stali účastni svatosti jeho.', 'Zd 12:11': 'Každá kázeň pro přítomnost nezdá se býti radostnou, nýbrž smutnou, ale později vydává pokojné ovoce spravedlivosti těm, kteří skrze ni byli vycvičeni.', 'Zd 12:12': 'Proto pozdvihněte ochablé ruce a zemdlená kolena (svá)', 'Zd 12:13': 'a přímé si učiňte stezky pro nohy své, aby (úd) chromý se nevymknul, nýbrž uzdravil.', 'Zd 12:14': 'Usilujte o pokoj se všemi a o svatost, bez které nikdo nespatří Boha,', 'Zd 12:15': 'přihlížejíce k tomu, aby nikdo se nepřipravoval o milost Boží, aby nějaký kořen hořkosti vzrůstaje nepřekážel a mnozí skrze něj se neposkvrnili,', 'Zd 12:16': 'aby nikdo nebyl smilníkem neb poskvrněncem, jako Esau, jenž za jedno jídlo prodal své prvorozenství.', 'Zd 12:17': 'Neboť vězte, že byl odmítnut také potom, když požehnání zděditi chtěl; neboť nenalezl místa ke změně smýšlení, ač si jí žádal s pláčem.', 'Zd 12:18': 'Vždyť jste nepřistoupili k hoře hmotné a k ohni rozpálenému, ani k temnu a mrákotě a bouři,', 'Zd 12:19': 'ani ke zvuku trouby a k hlasu slov, kterýž kdo slyšeli, vyprosili si, aby k nim již nebylo mluveno slovo,', 'Zd 12:20': 'neboť nesnášeli příkazu, „byť i zvíře dotklo se hory, bude ukamenováno“,', 'Zd 12:21': 'a tak hrozný byl ten zjev, že Mojžíš řekl: „Ulekl jsem se a třesu se,“', 'Zd 12:22': 'nýbrž přistoupili jste k hoře Sionu a k městu Boha živého, k Jerusalemu nebeskému a k přemnoha tisícům andělů, shromáždění to slavnostnímu,', 'Zd 12:23': 'a k obci prvorozenců, zapsaných v nebesích, a k Bohu, soudci všechněch a k duchům spravedlivců dokonaných,', 'Zd 12:24': 'a ku prostředníku Nové úmluvy, k Ježíšovi, a ku krvi pokropení, která mluví lépe nežli Abel.', 'Zd 12:25': 'Hleďte, ať neodmítáte toho, jenž (tu) mluví; neboť jestli onino neunikli odmítnuvše toho, jenž mluvil na zemi, čím méně my, kteří se odvracíme od toho, jenž mluví s nebes,', 'Zd 12:26': 'jehož hlas tehdy otřásl zemí, nyní pak zaslíbil řka: ještě jednou (a) já otřesu nejen zemí, nýbrž i nebem.', 'Zd 12:27': 'Pravě „ještě jednou“, naznačuje proměnu toho, co se otřásá, jakožto věci, která byla učiněna (na čas), aby zůstalo to, co jest neotřesné.', 'Zd 12:28': 'Proto docházejíce království neotřesného, prokazujme vděčnost, kterou bychom sloužili Bohu způsobem milým s bázní a uctivostí.', 'Zd 12:29': 'Neboť náš Bůh jest oheň sžírající.', 'Zd 13:1': 'Láska bratrská zůstávej mezi vámi.', 'Zd 13:2': 'Na hostinnost nezapomínejte, neboť skrze ni někteří nevědouce pohostili anděly.', 'Zd 13:3': 'Pamatujte na vězně jakožto spoluvězňové a na soužené jako ti, kteří sami bydlí v těle.', 'Zd 13:4': 'Manželství budiž ve všem počestné a lože neposkvrněné, neboť smilníky a cizoložníky souditi bude Bůh.', 'Zd 13:5': 'Život váš budiž bez lakomství a mějte dosti na tom, co máte, neboť On sám řekl: „Nezanechám tě ani neopustím“,', 'Zd 13:6': 'takže s důvěrou pravíme: „Hospodin jest mi spomocníkem, nebudu se báti (toho), co mi učiní člověk.“', 'Zd 13:7': 'Pamatujte na své představené, kteří k vám mluvili slovo Boží, patřte na konec života jejich a následujte jejich víru.', 'Zd 13:8': 'Ježíš Kristus (jest) týž včera i dnes i na věky.', 'Zd 13:9': 'Naukami různými a cizími sváděti se nedávejte; neboť dobré jest utvrzovati srdce milostí, ne pokrmy (obětními); ony neprospěly těm, kteří jich požívali.', 'Zd 13:10': 'Máme oltář, z něhož jísti nemají moci ti, kteří slouží stánku.', 'Zd 13:11': 'Neboť těla zvířat, jejichžto krev za hříchy se vnáší do velesvatyně skrze velekněze, spalují se vně ležení.', 'Zd 13:12': 'Proto vně brány trpěl i Ježíš, aby posvětil lid svou krví.', 'Zd 13:13': 'Nuže, vyjděme k němu vně ležení, nesouce jeho potupu;', 'Zd 13:14': 'neboť nemáme zde města zůstávajícího, nýbrž vyhledáváme toho budoucího.', 'Zd 13:15': 'Skrze něho tedy přinášejme Bohu vždycky obět chvály, to jest ovoce rtů velebících jméno jeho.', 'Zd 13:16': 'Na dobročinnost však a na sdílnost nezapomínejte, neboť v takovýchto obětech Bůh má zalíbení.', 'Zd 13:17': 'Poslouchejte svých představených a buďte jim poddáni, neboť oni bdí (nad vámi) jakožto ti, kteří vydají účet za duše vaše, aby to činili s radostí a ne se vzdechy; neboť toto by vám nebylo užitečno.', 'Zd 13:18': 'Modlete se za nás; neboť důvěřujeme, že máme dobré svědomí, chtíce ve všem dobře si počínati.', 'Zd 13:19': 'A tím více vás prosím, byste to učinili, abych tím dříve vám byl navrácen.', 'Zd 13:20': 'Bůh pak pokoje, jenž vzkřísil z mrtvých Pána našeho Ježíše Krista, velikého pastýře ovcí skrze krev úmluvy věčné,', 'Zd 13:21': 'uzpůsobiž vás v každém díle dobrém ke konání vůle jeho, čině ve vás, co se mu líbí, skrze Ježíše Krista, jemuž sláva na věky věků. Amen.', 'Zd 13:22': 'Prosím vás, bratři, snášejte trpělivě slovo napomenutí; vždyť také v krátkosti jsem vám psal.', 'Zd 13:23': 'Vězte, že náš bratr Timoteus jest propuštěn; s ním vás uvidím, přijde-li brzy.', 'Zd 13:24': 'Pozdravte všecky své představené a všecky věřící. Pozdravují vás bratři z Itálie.', 'Zd 13:25': 'Milost (budiž) se všemi vámi. Amen.'}