{'Fp 1:1': 'Pavel a Timoteus, služebníci Ježíše Krista, všem věřícím v Kristu Ježíši, kteří jsou ve Filippech, s biskupy a jáhny:', 'Fp 1:2': 'Milost vám a pokoj od Boha, Otce našeho, a od Pána Ježíše Krista.', 'Fp 1:3': 'Děkuji Bohu svému za veškerou vzpomínku vaši', 'Fp 1:4': 'a konám vždycky při všech modlitbách svých s radostí prosbu za vás všecky', 'Fp 1:5': 'pro vaši účast v evangeliu Kristově od prvního dne až dosavad,', 'Fp 1:6': 'v to právě důvěřuje, že ten, jenž započal ve vás dílo dobré, dokoná je až do dne Krista Ježíše.', 'Fp 1:7': 'Vždyť jest mi spravedlivo smýšleti to o všech vás, poněvadž vás mám v srdci jakožto ty, kteří jste všichni účastni mé milosti jak v okovech mých, tak v hájení a utvrzování evangelia;', 'Fp 1:8': 'neboť Bůh jest mi svědkem, jak toužím po vás všech v srdci Ježíše Krista.', 'Fp 1:9': 'A za to se modlím, aby láska vaše víc a více se rozmáhala v poznání a veškerém cítění,', 'Fp 1:10': 'byste schvalovali věci lepší, (a to k tomu konci), abyste byli čisti a nepohoršivi ke dni Kristovu,', 'Fp 1:11': 'naplněni jsouce ovocem spravedlnosti skrze Ježíše Krista ke slávě a chvále Boží.', 'Fp 1:12': 'Chci však, bratři, abyste věděli, že postavení moje vyšlo spíše na prospěch evangelia,', 'Fp 1:13': 'takže okovy moje staly se v Kristu zjevny mezi celou stráži a všemi ostatními', 'Fp 1:14': 'a že většina bratrů důvěřujíc v Pánu mým okovům, větší měrou se osměluje mluviti beze strachu slovo Boží.', 'Fp 1:15': 'Někteří ovšem hlásají Krista také ze závisti a soupeřství, někteří však i z dobré vůle;', 'Fp 1:16': 'jedni z lásky, vědouce, že jsem určen k obraně evangelia,', 'Fp 1:17': 'druzí ze sobectví zvěstují Krista, z pohnutky nikoli čisté se domnívajíce, že mým okovům způsobí soužení.', 'Fp 1:18': 'Co z toho? Jen když každým způsobem, ať pod záminkou (nějakou), ať opravdově zvěstuje se Kristus? A z toho se raduji. Avšak též radovati se budu,', 'Fp 1:19': 'neboť vím, že mi to bude ke spáse vaší modlitbou a přispěním Ducha Ježíše Krista,', 'Fp 1:20': 'a to podle očekáváni a naděje mé, že v ničem nebudu zahanben, nýbrž že s veškerou neohrožeností jako vždy, tak i nyní Kristus bude zveleben na mém těle, ať životem, ať smrtí (mou).', 'Fp 1:21': 'Vždyť pro mne žíti jest Kristus a umříti zisk;', 'Fp 1:22': 'jestli však život v těle (se míní), jest to pro mne ovoce práce. A tak nevím, co bych vyvolil;', 'Fp 1:23': 'jsem však držen z obou stran, maje tužbu odebrati se a býti s Kristem, - to mnohem lepší (pro mne),', 'Fp 1:24': 'avšak zůstati v těle jest potřebnější pro vás.', 'Fp 1:25': 'A to důvěřuje vím, že zůstanu a pobudu pro vás všecky k vašemu prospěchu a (k vaší) radosti ve víře,', 'Fp 1:26': 'aby chlouba vaše rozhojnila se v Kristu Ježíši na mně mým opětným příchodem k vám.', 'Fp 1:27': 'Jenom žijte důstojně evangelia Kristova, abych ať přijda a vida vás, ať nepřítomen jsa slyšel o vás, že pevně stojíte v jednom duchu, jednomyslně zápasíce za víru v evangelium,', 'Fp 1:28': 'a nedávajíce se ničím zastrašovat od protivníků; to jest pro ně znamením (jejich) záhuby, vaší však spásy, a to od Boha,', 'Fp 1:29': 'neboť vám bylo dáno pro Krista - nejen věřiti v něno, nýbrž i trpěti pro něho;', 'Fp 1:30': 'máte tentýž zápas, jaký jste viděli při mně a nyní slyšíte o mně.', 'Fp 2:1': 'Jestli tedy jaké povzbuzení v Kristu, jestli jaká potěcha lásky, jestli jaké společenství Ducha, jestli jaká srdečnost a slitovnost,', 'Fp 2:2': 'naplňte radost mou tak, abyste totéž smýšleli, touž lásku majíce, stejnomyslně jedno smýšlejíce,', 'Fp 2:3': 'nic podle sobectví, ani podle ctižádosti, nýbrž v pokoře pokládajíce jeden druhého za lepšího než sebe,', 'Fp 2:4': 'ne tak, abyste hleděli každý věcí svých, nýbrž tak, abyste hleděli každý také toho, co jest jiných.', 'Fp 2:5': 'To smýšlení mějte v sobě, které bylo i v Kristu Ježíši,', 'Fp 2:6': 'jenž jsa ve způsobě Boží, nepokládal toho za věc uloupenou, že jest rovný Bohu,', 'Fp 2:7': 'nýbrž sebe sama zmařil přijav způsobu služebníka tím, že podobným se stal lidem a ve vnějším zjevu svém byl shledán jako člověk.', 'Fp 2:8': 'Ponížil sebe sama stav se poslušným až k smrti, a to k smrti kříže.', 'Fp 2:9': 'Proto také Bůh povýšil ho a dal mu jméno, které jest nade všecko jméno,', 'Fp 2:10': 'aby ve jménu Ježíšově pokleklo veškeré koleno, nebešťanů, pozemčanů i těch, kteří jsou v podsvětí,', 'Fp 2:11': 'a aby každý jazyk vyznal, že Pánem jest Ježíš Kristus ke slávě Boha Otce.', 'Fp 2:12': 'Proto, miláčkové moji, jako jste vždycky poslechli, pracujte s bázní a třesením o své spáse, nejen jako v mé přítomnosti, nýbrž i nyní mnohem spíše v mé nepřítomnosti;', 'Fp 2:13': 'neboť Bůh jest to, jenž působí ve vás i chtění i konání podle dobré vůle (své).', 'Fp 2:14': 'Všecko čiňte bez reptání a bez rozpakování se,', 'Fp 2:15': 'abyste byli bez úhony a čisti, neposkvrněnými dítkami Božími uprostřed pokolení nešlechetného a převráceného, mezi nimiž se jevíte jako světla na světě, chovajíce slovo života,', 'Fp 2:16': 'a to mně na chloubu ke dni Kristovu, poněvadž jsem neběžel nadarmo ani nadarmo se nenamáhal,', 'Fp 2:17': 'nýbrž bychť i v oběť proléván byl, nad obětováním a přisluhováním víry vaší budu se radovati, a to s vámi všemi radovat se budu.', 'Fp 2:18': 'Podobně však radujte se i vy, a to se mnou se radujte.', 'Fp 2:19': 'Doufám v Pánu Ježíši, že v brzku pošlu k vám Timotea, abych i já byl dobré mysli seznaje vaše okolnosti;', 'Fp 2:20': 'nemám totiž nikoho (jiného) stejně smýšlejícího, jenž by se upřímně staral o vaše věci,', 'Fp 2:21': 'neboť všichni hledají věcí svých, a ne těch, které jsou Ježíše Krista.', 'Fp 2:22': 'Kterak on se osvědčil, víte, neboť jako dítko otci sloužil se mnou v evangeliu.', 'Fp 2:23': 'Toho tedy doufám, že k vám pošlu hned, jak uvidím, co se stane se mnou.', 'Fp 2:24': 'Důvěřuji však v Pánu, že také sám v brzku k vám přijdu.', 'Fp 2:25': 'Za potřebno však pokládám poslati k vám Epafrodita, mého bratra a spolupracovníka i spolubojovníka, vašeho pak vyslance a přisluhovatele mých potřeb,', 'Fp 2:26': 'neboť toužil po všech vás a byl smuten, poněvadž jste uslyšeli, že se rozstonal.', 'Fp 2:27': 'A on rozstonal se na smrt; ale Bůh smiloval se nad ním, a nejen nad ním, nýbrž i nade mnou, abych neměl zármutek na zármutek.', 'Fp 2:28': 'Spěšně proto posílám ho, abyste spatříce jej opět, se zaradovali, a já abych byl méně zarmoucen.', 'Fp 2:29': 'Přijměte ho tedy v Pánu s veškerou radostí a mějte takové v úctě,', 'Fp 2:30': 'neboť pro dílo Kristovo přiblížil se až k smrti, odváživ se života, aby nahradil to, že vy jste scházeli při službě pro mne.', 'Fp 3:1': 'Konečně bratři radujte se v Pánu. Psáti vám tytéž věci mně není obtíno, vám však (je to) potřebno.', 'Fp 3:2': 'Chraňte se těch psů, chraňte se těch špatných dělníků, chraňte se té seřízky.', 'Fp 3:3': 'Neboť obřízkou jsme my, kteří sloužíme duchem Bohu a se honosíme v Kristu Ježíši a neskládáme důvěry své v těle,', 'Fp 3:4': 'ač já mám příčinu důvěry i v těle.', 'Fp 3:5': 'Vidí-li se někomu jinému skládati důvěru v těle, já (mohu to) tím spíše,', 'Fp 3:6': 'byv obřezán osmého dne, z rodu Israelova, z pokolení Benjaminova, Hebrej z Hebrejů, co do zákona byv farisejem, co do horlivosti pronásledovatelem církve (Boží), co do spravedlnosti zákonité byv živ bez úhony,', 'Fp 3:7': 'Avšak co mi bylo ziskem, to jsem položil pro Krista za škodné.', 'Fp 3:8': 'Ano, já pokládám za škodné všecko pro vznešenost poznání Ježíše Krista, Pána mého, pro nějž to všecko jsem obětoval a pokládám za brak, abych získal Krista', 'Fp 3:9': 'a byl nalezen v něm, (totiž) jako takový, jenž bych neměl spravedlnosti své, té, která jest ze zákona, nýbrž tu, která jest z víry v Krista Ježíše, tu spravedlnost (totiž), která jest od Boha na základě víry,', 'Fp 3:10': '(a to k tomu konci), abych poznal jej i moc jeho zmrtvýchvstání a účast v jeho utrpení, připodobňuje se k smrti jeho,', 'Fp 3:11': 'jestli bych snad došel vzkříšení z mrtvých.', 'Fp 3:12': '(Pravím to) ne že bych toho byl již dosáhl aneb již dokonalý byl, nýbrž usiluji, abych též uchvátil, ježto jsem také byl uchvácen od Ježíše Krista.', 'Fp 3:13': 'Bratři, já nemyslím, že jsem uchvátil, jedno však (myslím, totiž, že) zapomínaje na to, co jest za mnou, a natahuje se po tom, co jest přede mnou,', 'Fp 3:14': 'ženu se po cíli k odměně hořeního povolání Božího v Kristu Ježíši.', 'Fp 3:15': 'Všichni tedy, kteří (jsme) dokonalí, toto smýšlejme a jestli v něčem smýšlíte jinak - a to vám Bůh zjeví -', 'Fp 3:16': 'jenom v tom, k čemu jsme přišli, touž cestou kráčejme, (smýšlejme jednostejně).', 'Fp 3:17': 'Buďte mými následovníky, bratři, a patřte na ty, kteří tak žijí, jak máte příklad na nás.', 'Fp 3:18': 'Neboť mnoho žije těch, o nichž jsem vám často pravil, nyní pak i s pláčem pravím, že jsou nepřáteli kříže Kristova,', 'Fp 3:19': 'jichžto konec jest zahynutí, jichž bohem jest břicho a sláva v hanbě jejich, těch (totiž), kteří myslí na věci pozemské.', 'Fp 3:20': 'Vždyť naše vlasť jest v nebesích, odkud také jako spasitele očekáváme Pána našeho Ježíše Krista,', 'Fp 3:21': 'jenž promění nízké tělo naše, aby bylo podobno tělu slávy jeho, (a to) podle moci, kterou může také podmaniti si všecko.', 'Fp 4:1': 'Proto bratři moji rozmilí a přežádoucí, radosti a koruno má, tak stůjte pevně v Pánu, miláčkové.', 'Fp 4:2': 'Evodii prosím a Syntychu žádám, aby jednostejně smýšlely v Pánu.', 'Fp 4:3': 'Ano i tebe prosím, pravý Synzygu, pomáhej jim, neboť ony se mnou pracovaly v evangeliu i s Klementem a ostatními spolupracovníky mými, jejichž jména jsou v knize života.', 'Fp 4:4': 'Radujte se v Pánu vždycky, opět pravím, radujte se.', 'Fp 4:5': 'Vlídnost vaše budiž známa všem lidem; Pán blízko jest.', 'Fp 4:6': 'O nic nepečujte úzkostlivě, nýbrž ve všem žádosti vaše přicházejtež Bohu ve známost modlitbou a prosbou s díkůčiněním,', 'Fp 4:7': 'a pokoj Boží, který převyšuje všecko pomyšlení, ochrání srdce vaše i myšlenky vaše v Kristu Ježíši.', 'Fp 4:8': 'Konečně, bratři, všecko, co jest pravdivé, co důstojné, co spravedlivé, co čisté, co milé, co dobré pověsti, všecko, co jest ctnostné, co chvalitebné, to obmýšlejte.', 'Fp 4:9': 'Co jste poznali a přijali i uslyšeli a viděli na mně, to konejte, a Bůh pokoje bude s vámi.', 'Fp 4:10': 'Zaradoval jsem se v Pánu velice, že jste již jednou přišli (zase) k rozkvětu, abyste (blahovolně) pamatovali na mne; pamatovali jste na to také (dříve), ale byli jste v postavení nepříznivém.', 'Fp 4:11': 'Nepravím to pro nedostatek, neboť já jsem se naučil přestávati na tom, co mám.', 'Fp 4:12': 'Dovedu i v nouzi býti, dovedu i hojnost míti; v každém případě a ve všech okolnostech jsem vycvičen, i nasycen býti i lačněti, i hojnost míti i nedostatek trpěti.', 'Fp 4:13': 'Všecko mohu v tom, jenž mne posiluje.', 'Fp 4:14': 'Avšak dobře jste učinili, vzavše účastenství v mém soužení.', 'Fp 4:15': 'Víte pak i vy, Filippští, že při počátku evangelia, když jsem vyšel z Macedonie, žádná církev se nezúčastnila se mnou v účtech příjmů a vydání, leč vy jediní;', 'Fp 4:16': '(víte), že jste i (tehdy, když jsem byl) v Thessalonice, jednou, dvakrát poslali mně na potřeby.', 'Fp 4:17': '(Pravím to), ne že bych vyhledával daru, nýbrž že hledám hojného užitku do účtu vašeho.', 'Fp 4:18': 'Mám všecko a oplývám; jsem naplněn obdržev od Epafrodita, co jste poslali, vůni líbeznou, obět příjemnou a milou Bohu.', 'Fp 4:19': 'Bůh můj pak vyplní veškerou potřebu vaši podle bohatství svého ve slávě v Kristu Ježíši.', 'Fp 4:20': 'Bohu pak a Otci našemu budiž sláva na věky věků. Amen.', 'Fp 4:21': 'Pozdravujte každého věřícího v Kristu Ježíši.', 'Fp 4:22': 'Pozdravují vás bratři, kteří jsou se mnou. Pozdravují vás všichni věřící, zvláště ti, kteří jsou z domu císařova,', 'Fp 4:23': 'Milost Pána našeho Ježíše Krista (budiž) s duchem vaším. Amen.'}