{'Ga 1:1': 'Pavel apoštol (poslaný) nikoliv od lidí, ani skrze člověka, nýbrž skrze Ježíše Krista a Boha Otce, jenž ho vzkřísil z mrtvých,', 'Ga 1:2': 'a všichni bratři, kteří jsou se mnou, církvím galatským:', 'Ga 1:3': 'Milost vám a pokoj od Boha Otce a (od) Pána našeho Ježíše Krista,', 'Ga 1:4': 'kterýž vydal sebe sama za hříchy naše, aby nás vysvobodil z nynějšího věku nešlechetného, podle vůle Boha a Otce našeho,', 'Ga 1:5': 'jemuž sláva (buď) na věky věků.', 'Ga 1:6': 'Divím se, že tak rychle se uchylujete od toho, jenž vás povolal v milosti Kristově, k „evangeliu jinému“,', 'Ga 1:7': 'jež není jiným, leč že jsou někteří, kteří vás matou a chtějí převrátiti evangelium Kristovo.', 'Ga 1:8': 'Avšak i kdybychom my neb anděl s nebe kázal vám proti tomu, co jsme vám kázali, buď proklet. ', 'Ga 1:9': 'Jak jsme dříve pověděli, i nyní opět pravím: Káže-li vám někdo proti tomu, co jste přijali, buď proklet.', 'Ga 1:10': 'Neboť zdaliž se snažím nyní získati lidi, čili Boha? Aneb-li hledám líbiti se lidem? Kdybych ještě se zaliboval lidem, nebyl bych služebníkem Kristovým.', 'Ga 1:11': 'Oznamuji vám, bratři, že evangelium ode mne hlásané není podle člověka,', 'Ga 1:12': 'neboť jsem ho ani nepřijal ani se mu nenaučil od člověka, nýbrž zjevením Ježíše Krista.', 'Ga 1:13': 'Vždyť přece jste slyšeli o někdejším životě mém v židovství, že jsem nad míru pronásledoval církev Boží a ji hubil,', 'Ga 1:14': 'a že jsem prospíval v židovství nad mnohé vrstevníky (své) ve svém národě, jsa úsilnéjším horlitelem pro podání od svých otců přijatá.', 'Ga 1:15': 'Když však se zalíbilo tomu, jenž mě oddělil ze života matky mé a povolal svou milostí,', 'Ga 1:16': 'zjeviti ve mně Syna svého, abych ho hlásal mezi pohany, neobrátil jsem se hned k tělu a krvi,', 'Ga 1:17': 'ani jsem nešel do Jerusalema k těm, kteří byli přede mnou apoštoly, nýbrž odešel jsem do Arabie a opět jsem se vrátil do Damašku.', 'Ga 1:18': 'Potom po třech letech přišel jsem do Jerusalema, abych uzřel a poznal Petra, a pobyl jsem u něho patnáct dní;', 'Ga 1:19': 'jiného však z apoštolů jsem neviděl, leč Jakuba, bratra Páně.', 'Ga 1:20': 'A co vám píši - hle, před Bohem to pravím, že nelžu.', 'Ga 1:21': 'Potom jsem přišel do krajin syrských a cilicijských.', 'Ga 1:22': 'Zůstal jsem však osobně neznám církvím judským, které jsou v Kristu, toliko slýchali: Ten, jenž nás někdy pronásledoval, nyní káže tu víru, kterou někdy hubil; i velebili na mně Boha.', 'Ga 2:1': 'Potom po čtrnácti letech opět jsem se odebral do Jerusalema s Barnabášem, vzav s sebou také Tita.', 'Ga 2:2': 'Odebral jsem se (tam) podle zjevení a předložil jsem jim evangelium, které hlásám mezi pohany, zvláště těm, kteří mají vážnost, zdali snad neběžím neb jsem neběžel nadarmo.', 'Ga 2:3': 'Ale ani Titus, který byl se mnou, nebyl přinucen dáti se obřezat, ač byl (rozeným) pohanem,', 'Ga 2:4': 'a to pro vetřelé bratry nepravé, kteří se vloudili (mezi nás) vyzvědět naši svobodu, kterou máme v Kristu Ježíši, aby nás v službu podrobili.', 'Ga 2:5': 'Jim jsme neustoupili ani na okamžik poddáním se, aby pravda evangelní zůstala u vás.', 'Ga 2:6': 'Od těch však, kteří něco váží - jakými někdy byli, na tom mi nezáleží; Bůh nehledí na osobu člověka; - ti tedy, kteří mají vážnost, nenamítali ničeho,', 'Ga 2:7': 'nýbrž naopak, když uzřeli, že mně jest svěřeno evangelium pro neobřezané, jako Petrovi pro obřezané -', 'Ga 2:8': 'neboť ten, jenž pomáhal Petrovi v apoštolství mezi obřezanými, pomáhal také mně (v apoštolství) mezi pohany -', 'Ga 2:9': 'a když poznali milost mi danou, Jakub a Petr a Jan, kteří jsou pokládáni za sloupy, podali mně a Barnabášovi pravice (na význam) společenství, abychom my kázali mezi pohany, oni pak mezi židy,', 'Ga 2:10': 'jenom abychom pamatovali na chudé; a to právě snažil jsem se také učiniti.', 'Ga 2:11': 'Když pak Petr přišel do Antiochie, do očí jsem se mu opřel, poněvadž byl hoden domluvy.', 'Ga 2:12': 'Prve totiž než přišli někteří od Jakuba, jídal společně s pohanokřesťany, ale když přišli, stranil se a odlučoval se z bázně před těmi, kteří byli z obřízky.', 'Ga 2:13': 'A s ním přetvařovali se také ostatní židokřesťané, takže i Barnabáš byl stržen tou přetvářkou jejich.', 'Ga 2:14': 'Leč když jsem uzřel, že nejednají správně podle pravdy evangelní, řekl jsem Petrovi přede všemi: Jestliže ty jsa židokřesťan žiješ po pohansku a ne po židovsku, kterak nutíš pohanokřesťany, aby žili po židovsku?', 'Ga 2:15': 'My jsme rodem židé a nikoli z pohanů hříšníci,', 'Ga 2:16': 'avšak vědouce, že člověk nebývá ospravedlňován ze skutků zákona, nýbrž skrze víru v Ježíše Krista, také my jsme uvěřili v Krista Ježíše, abychom byli ospravedlněni z víry Kristovy, a nikoli ze skutků zákona; neboť ze skutků zákona nebude ospravedlněn žádný člověk.', 'Ga 2:17': 'Jestliže však hledajíce býti ospravedlněni v Kristu, byli jsme také my nalezeni hříšníky, není-liž Kristus přisluhovatelem hříchu? Nikoliv.', 'Ga 2:18': 'Neboť stavím-li zase to, co jsem zbořil, jevím se jako přestupník.', 'Ga 2:19': 'Vždyť já jsem skrze zákon zemřel zákonu, abych žil Bohu.', 'Ga 2:20': 'S Kristem ukřižován jsem; žiji pak již nikoli já, nýbrž žije ve mně Kristus. Co však žiji v těle, žiji ve víře v Syna Božího, jenž mě zamiloval a sebe sama vydal za mne.', 'Ga 2:21': 'Neodmítám milosti Boží; neboť je-li spravedlnost skrze zákon, tedy Kristus zemřel nadarmo.', 'Ga 3:1': 'Nesmyslní Galaté, kdo vás očaroval, abyste neposlouchali pravdy, ježto přece vám před očima Ježíš Kristus byl vylíčen jako ukřižovaný mezi vámi?', 'Ga 3:2': 'To jenom chci od vás zvěděti: Ze skutku-li zákona jste obdrželi Ducha, či-li z poslechnutí víry?', 'Ga 3:3': 'Tak nesmyslní jste, že počavše s Duchem, dokonáváte nyní s tělem?', 'Ga 3:4': 'Tolik jste trpěli nadarmo? Ač-li vskutku nadarmo.', 'Ga 3:5': 'Ten tedy, jenž vám uděluje Ducha a působí zázraky mezi vámi, (činí to) ze skutků zákona, čili z poslechnutí víry?', 'Ga 3:6': 'Jakož (psáno jest) „Abraham uvěřil Bohu, a bylo mu to počteno ke spravedlnosti.“', 'Ga 3:7': 'Nuže, poznávejte, že ti, kteří jsou z víry, to jsou synové Abrahamovi.', 'Ga 3:8': 'Předvídajíc pak Písmo, že Bůh ospravedlňuje národy z víry, předpovědělo Abrahamovi: „Požehnáni budou v tobě všichni národové.“', 'Ga 3:9': 'Budou tedy požehnáni s věrným Abrahamem ti, kteří jsou z víry.', 'Ga 3:10': 'Všichni zajisté, kteří jsou ze skutků zákona, jsou pod zlořečenstvím, neboť jest psáno: „Zlořečen (jest) každý, kdo nesetrvá ve všem, co jest psáno v knize zákona, aby to činil.“', 'Ga 3:11': 'Že však v zákoně nikdo nebývá ospravedlněn před Bohem, jest zjevno, neboť „Spravedlivý živ bude z víry.“', 'Ga 3:12': 'Zákon však není z víry, nýbrž „kdo je vykoná, živ bude v nich.“', 'Ga 3:13': 'Kristus nás vykoupil ze zlořečenství zákona, stav se pro nás zlořečenstvím, (neboť jest psáno, Zlořečen jest každý, kdo visí na dřevě),', 'Ga 3:14': 'aby požehnání Abrahamovo dostalo se k pohanům v Kristu Ježíši, (a) abychom zaslíbeného Ducha obdrželi věrou.', 'Ga 3:15': 'Bratři, po lidsku pravím: Nikdo přece neruší (ani) lidského pořízení právoplatného, ani (k němu) nepřidává.', 'Ga 3:16': 'Abrahamovi však byla řečena zaslíbení „a potomstvu jeho.“ Nepraví: „A potomkům“ jako o mnohých, nýbrž jako o jednom: „A potomstvu tvému“: tím jest Kristus.', 'Ga 3:17': 'Pravím (tím) toto: Ustanovení učiněného dříve od Boha neruší zákon daný po čtyřech stech třiceti letech, tak aby zmařil to zaslíbení.', 'Ga 3:18': 'Neboť je-li dědictví ze zákona, není již ze zaslíbení: Abrahamovi však Bůh je daroval zaslíbením.', 'Ga 3:19': 'K čemu tedy zákon? Pro přestupy byl přidán, dokavad by nepřišlo potomstvo, jemuž zaslíbení bylo učiněno, byv zřízen skrze anděly v ruce prostředníka.', 'Ga 3:20': 'Prostředník totiž není jednoho, Bůh však jest jeden.', 'Ga 3:21': 'Jest tedy snad zákon proti zaslíbením Božím? Nikoliv. Ano, kdyby zákon byl dán jako takový, který by mohl obživiti, spravedlnost byla by skutečně ze zákona.', 'Ga 3:22': 'Avšak Písmo uzavřelo všecko pod hřích, aby zaslíbení dalo se z víry v Ježíše Krista těm, kteří věří.', 'Ga 3:23': 'Prve však, nežli přišla víra, pod zákonem jsouce uzavírání, byli jsme střeženi k té víře, která měla býti zjevena.', 'Ga 3:24': 'A tak stal se zákon naším vychovatelem ke Kristu, abychom byli ospravedlněni z víry.', 'Ga 3:25': 'Když však přišla víra, nejsme již pod vychovatelem.', 'Ga 3:26': 'Všichni zajisté syny Božími jste věrou v Kristu Ježíši.', 'Ga 3:27': 'Neboť všichni, kteří jste byli v Kristu pokřtěni, Krista jste oblékli.', 'Ga 3:28': 'Tu není žida ani pohana, není otroka ani svobodníka, není muže ani ženy, neboť všichni jste jeden v Kristu Ježíši.', 'Ga 3:29': 'Jste-li však Kristovi, jste potomstvem Abrahamovým, dědici podle zaslíbení.', 'Ga 4:1': 'Pravím pak: Pokud dědic jest nedospělý, nic se neliší od služebníka, ač jest pánem všeho,', 'Ga 4:2': 'nýbrž jest pod poručníky a správci až do času ustanoveného napřed od otce.', 'Ga 4:3': 'Tak i my, když jsme byli nedospělí, byli jsme podrobeni pod prvopočátky světa.', 'Ga 4:4': 'Když však přišla plnost času, Bůh vyslal Syna svého, učiněného z ženy, podřízeného zákonu,', 'Ga 4:5': 'aby vykoupil ty, kteří byli pod zákonem, abychom obdrželi přijetí za syny.', 'Ga 4:6': 'A poněvadž jste syny, Bůh poslal Ducha Syna svého v srdce naše, jenž volá: Abba, Otče!', 'Ga 4:7': 'Proto nejsi již služebníkem, nýbrž synem; jestli však synem, (tedy) i dědicem skrze Boha.', 'Ga 4:8': 'Avšak tehda, neznajíce Boha, sloužili jste bohům, kteří po své přirozenosti (bohy) nejsou,', 'Ga 4:9': 'nyní však, když jste Boha poznali, ano i poznáni a uznáni byli od Boha, kterak se zase obracíte k slabým a nuzným prvopočátkům a chcete opět znova jim sloužiti?', 'Ga 4:10': 'Šetříte dní a měsíců i dob svátečních a roků.', 'Ga 4:11': 'Bojím se o vás, abych snad nebyl pracoval u vás nadarmo.', 'Ga 4:12': 'Buďte, jako (jsem) já, neboť i (já jsem byl) jako (jste byli) vy, bratři, prosím vás. V ničem jste mi neublížili;', 'Ga 4:13': 'víte však, že po prvé jsem vám kázal evangelium ve mdlobě těla,', 'Ga 4:14': 'a nepohrdli jste ani neopovrhli pokušením, které bylo pro vás na mém těle, nýbrž přijali jste mě jako anděla Božího, jako Krista Ježíše.', 'Ga 4:15': 'Kde jest tedy blahoslavenství vaše? Neboť svědectví vám dávám, že kdyby bylo možno, oči byste si byli vyloupali a mně dali.', 'Ga 4:16': 'Nuže, stal jsem se vaším nepřítelem mluvě vám pravdu?', 'Ga 4:17': '(Oni) horlí o vás nedobře, (ale) vyloučit vás chtějí, abyste horlili o ně.', 'Ga 4:18': 'Dobré jest však, aby se horlilo (o člověka) v dobrém vždycky, a nikoli jen, když jsem přítomen u vás,', 'Ga 4:19': 'dítky moje, s nimiž jsem opět v bolestech porodních, až by Kristus utvářil se ve vás.', 'Ga 4:20': 'Chtěl bych býti nyní u vás a změniti svůj hlas, neboť jsem v rozpacích o vás.', 'Ga 4:21': 'Povězte mi vy, kteří chcete býti pod zákonem, neslyšíte zákona?', 'Ga 4:22': 'Vždyť jest psáno: Abraham měl dva syny, jednoho z nevolnice a jednoho ze svobodnice.', 'Ga 4:23': 'Ale ten, který byl z nevolnice, narodil se podle těla, ten pak, který byl ze svobodnice, skrze zaslíbení (se narodil).', 'Ga 4:24': 'To jest předobrazné. Jsou to totiž (předobrazeny) dva zákony, jeden (daný) na hoře Sinaj, který plodil ke služebnosti, to jest Agar;', 'Ga 4:25': 'Sinaj totiž jest hora v Arabii, ale srovnává se s nynějším Jerusalemem, neboť (také on) slouží s dítkami svými.', 'Ga 4:26': 'Hoření však Jerusalem jest svoboden; to jest naše matka,', 'Ga 4:27': 'neboť jest psáno: „Rozvesel se, neplodná, která nerodíš; zajásej a zaplesej, která neznáš bolestí porodních; neboť mnoho dítek bude míti ta, která jest opuštěna, více nežli ta, která má muže.', 'Ga 4:28': 'My však, bratři, jsme podle Isáka dítkami zaslíbení.“', 'Ga 4:29': 'Ale jako tehda ten, který se narodil podle těla, pronásledoval toho, který byl podle ducha, tak i nyní.', 'Ga 4:30': 'Avšak co dí Písmo? „Vyvrz nevolnici i syna jejího, neboť nebude děditi syn nevolnice se synem svobodnice.“', 'Ga 4:31': 'Proto, bratři, nejsme dítkami nevolnice, nýbrž svobodnice; k té svobodě osvobodil nás Kristus.', 'Ga 5:1': 'Stůjte pevně tedy a nepoddávejte se opět pode jho služebnosti.', 'Ga 5:2': 'Hle já Pavel pravím vám: Budete-li se obřezávati, Kristus vám nic neprospěje.', 'Ga 5:3': 'A opět osvědčuji každému člověku, který se obřezává, že jest povinen naplniti celý zákon.', 'Ga 5:4': 'Odloučeni jste od Krista, kteří hledáte ospravedlnění v zákoně; vypadli jste z milosti.', 'Ga 5:5': 'Neboť my skrze Ducha z víry očekáváme naději spravedlnosti.', 'Ga 5:6': 'V Kristu Ježíši totiž ani obřízka nic neplatí ani neobřízka, nýbrž víra, která skrze lásku působí.', 'Ga 5:7': 'Běželi jste dobře. Kdo vám překazil, abyste pravdy neposlouchali?', 'Ga 5:8': 'Ten návod není z toho, jenž vás povolal.', 'Ga 5:9': 'Málo kvasu všecko těsto nakvasí.', 'Ga 5:10': 'Já důvěřuji ve vás v Pánu, že nebudete smýšleti nic jiného; ale kdo vás mate, ponese svůj soud, ať to jest kdokoli.', 'Ga 5:11': 'Co však mne se týká, bratři, káži-li ještě obřízku, proč jsem posud pronásledován? Tu přestalo pohoršení kříže.', 'Ga 5:12': 'O, by se i odřezali ti, kteří vás pobuřují.', 'Ga 5:13': 'Vy zajisté, bratři, byli jste povoláni ke svobodě; jenom nezneužívejte svobody ku podnětu tělu, nýbrž posluhujte si vespolek skrze lásku (Ducha).', 'Ga 5:14': 'Neboť všechen zákon se naplňuje jedním přikázáním, tím (totiž): „Milovati budeš bližního svého jako sebe samého.“', 'Ga 5:15': 'Jestliže vespolek se koušete a žerete, hleďte, abyste navzájem se nestrávili.', 'Ga 5:16': 'Pravím však: Podle ducha žijte, a žádostí těla nevykonáte.', 'Ga 5:17': 'Neboť tělo žádá proti duchu, duch pak proti tělu; ti totiž jsou proti sobě, abyste nečinili to, co byste chtěli.', 'Ga 5:18': 'Jste-li však vedeni duchem, nejste pod zákonem.', 'Ga 5:19': 'Zjevny pak jsou skutky těla; jsou to smilství, nečistota, (nestydatost), chlípnost,', 'Ga 5:20': 'modloslužba, čarodějství, nepřátelství, sváry, řevnivosti, zlosti, osobivosti, různice, roztržky,', 'Ga 5:21': 'závist, vraždy, opilství, obžerství a věci jim podobné; o těch vám předpovídám, jakož jsem byl již předpověděl, že kdo takové věci dělají, království Božího nedojdou.', 'Ga 5:22': 'Plodem ducha však jest láska, radost, pokoj, (trpělivost), přívětivost, dobrotivost, shovívavost,', 'Ga 5:23': '(tichost), důvěra, mírnost, zdrželivost, (čistota). Proti takovým věcem zákon není.', 'Ga 5:24': 'Ti však, kteří jsou Kristovi, ukřižovali tělo své i s vášněmi a žádostmi.', 'Ga 5:25': 'Žijeme-li tedy duchem, ducha také následujme.', 'Ga 5:26': 'Nebuďme marné chvály žádostiví, vespolek se popouzejíce a jedni druhým závidíce.', 'Ga 6:1': 'Bratři, jestliže by někdo v přenáhlení byl i stržen k nějakému poklesku, vy, kteří jste duchovní, napravujte takového v duchu mírnosti, hledě (každý) sám na sebe, abys také ty nebyl pokoušen.', 'Ga 6:2': 'Neste břemena jeden druhého a tak naplníte zákon Kristův;', 'Ga 6:3': 'neboť domnívá-li se někdo, že jest něčím (velikým) nejsa ničím, sám sebe klame.', 'Ga 6:4': 'Každý však zkoumej dílo svoje, a tu bude míti chloubu toliko s ohledem na sebe, a nikoli s ohledem na jiného;', 'Ga 6:5': 'neboť každý své břímě ponese.', 'Ga 6:6': 'Kdo jest vyučován ve slově (Božím), sdílej se s učitelem (svým) vším statkem.', 'Ga 6:7': 'Nemylte se. Bůh nenechá se posmívati,', 'Ga 6:8': 'neboť co kdo bude síti, to bude i žíti. Kdo totiž rozsévá na svém těle, z těla také bude žnouti záhubu; kdo však rozsévá na duchu, z ducha bude žnouti život věčný.', 'Ga 6:9': 'Dobré pak čiňme bez ustání, neboť časem svým budeme žnouti, neochabneme-li.', 'Ga 6:10': 'Nuže, pokud máme čas, čiňme dobré vůči všem, zvláště vůči domácím víry.', 'Ga 6:11': 'Vizte, jak velikými písmeny vám píši svojí rukou.', 'Ga 6:12': 'Všichni kteří se chtějí zalíbiti v těle, nutí vás, abyste se obřezali, jenom aby nebyli pronásledováni pro kříž Kristův.', 'Ga 6:13': 'Vždyť ani ti, kteří se obřezají, nezachovávají zákona, nýbrž chtějí, abyste vy se obřezali, by se honosili vaším tělem.', 'Ga 6:14': 'Ode mne však daleko budiž, abych se honosil leč v kříži Pána našeho Ježíše Krista, skrze něhož svět ukřižován jest mně a já světu.', 'Ga 6:15': 'Neboť v Kristu Ježíši neplatí nic ani obřízka ani neobřízka, nýbrž nové stvoření.', 'Ga 6:16': 'A nade všemi, kteří podle pravidla toho budou žíti, budiž pokoj a milosrdenství, též nad israelity Božími.', 'Ga 6:17': 'Budoucně nikdo nečiň mi obtíže, neboť já nosím jizvy Pána Ježíše na svém těle.', 'Ga 6:18': 'Milost Pána našeho Ježíše Krista budiž s vámi. Amen.'}