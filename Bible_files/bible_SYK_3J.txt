{'3J 1:1': '(Já) starší milému Gaiovi, kteréhož miluji v pravdě.', '3J 1:2': 'Miláčku, modlím se, abys měl se dobře v každé příčině a byl zdráv, jako se má dobře duše tvá.', '3J 1:3': 'Zaradoval jsem se velice, když bratři přicházeli a vydávali svědectví o tvé pravdě, kterak ty v pravdě žiješ.', '3J 1:4': 'Větší radosti nemám nad to, abych slyšel, že moje dítky žijí v pravdě.', '3J 1:5': 'Miláčku, věrně činíš, cokoli děláš pro bratry, a to přespolní.', '3J 1:6': 'Oni vydali svědectví o tvé lásce před církví, a ty dobře učiníš, doprovodíš-li je tak, jakož jest důstojno Boha,', '3J 1:7': 'neboť pro jeho jméno vyšli nepřijímajíce ničeho od pohanů;', '3J 1:8': 'máme tedy my přijímati takové, abychom byli (jejich) spolupracovníky pro pravdu.', '3J 1:9': 'Byl bych psal církvi, ale Diotrefes, jenž ctižádostivě panuje nad nimi, nás nepřijímá.', '3J 1:10': 'Proto, přijdu-li, připomenu (mu) jeho skutky, které činí tlachaje špatnými slovy proti nám, a nepřestávaje na tom, nejen sám bratrů nepřijímá, nýbrž brání i těm, kteří chtějí (je přijmouti), a z církve je vylučuje.', '3J 1:11': 'Miláčku, nenásleduj zlého, nýbrž toho, co dobré jest. Kdo činí dobře, z Boha jest, kdo činí zle, neviděl Boha.', '3J 1:12': 'Demetriovi vydává se svědectví ode všech i od pravdy samé; ale i my vydáváme (mu) svědectví, a víš, že svědectví naše jest pravdivé.', '3J 1:13': 'Mnoho bych měl ti psáti, ale nechci ti psáti inkoustem a pérem.', '3J 1:14': 'doufám však, že brzy tě uvidím a budeme mluviti ústy k ústům.', '3J 1:15': 'Pokoj tobě. Pozdravují tě přátelé. Pozdravuj přátele zejména.'}