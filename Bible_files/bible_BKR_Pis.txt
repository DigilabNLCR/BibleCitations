{'Pis 1:1': 'Píseň nejpřednější z písní Šalomounových.', 'Pis 1:2': 'Ó by mne políbil políbením úst svých; nebo lepší jsou milosti tvé nežli víno.', 'Pis 1:3': 'Pro vůni masti tvé jsou výborné, mast rozlitá jméno tvé; protož tě mladice milují.', 'Pis 1:4': 'Táhniž mne, a poběhnem za tebou. Uvedltě mne král do pokojů svých, plésati a veseliti se v tobě budeme, a vychvalovati milosti tvé více než víno; upřímí milují tě.', 'Pis 1:5': 'Jsemť černá, ale milostná, ó dcery Jeruzalémské, tak jako stanové Cedarští, jako opony Šalomounovy.', 'Pis 1:6': 'Nehleďte na mne, žeť jsem snědá, nebo jsem obhořela od slunce. Synové matky mé rozpálivše se proti mně, postavili mne, abych ostříhala vinic, a vinice své nehlídala jsem.', 'Pis 1:7': 'Oznam mi ty, kteréhož miluje duše má, kde paseš? Kde dáváš odpočinutí o poledni? Nebo proč mám býti tak jako poběhlá při stádích tovaryšů tvých?', 'Pis 1:8': 'Jestliže nevíš, ó nejkrašší mezi ženami, vyjdi po šlepějích ovcí, a pas kozlátka svá podlé obydlí pastýřů.', 'Pis 1:9': 'Jízdě v vozích Faraonových připodobňuji tě, ó milostnice má.', 'Pis 1:10': 'Líce tvá okrášlena jsou ozdobami, a hrdlo tvé halžemi.', 'Pis 1:11': 'Ozdob zlatých naděláme tobě s proměnami stříbrnými.', 'Pis 1:12': 'Dotud, dokudž král stolí, nardus můj vydává vůni svou.', 'Pis 1:13': 'Svazček mirry jest mi milý můj, na prsech mých odpočívaje.', 'Pis 1:14': 'Milý můj jest mi hrozen cyprový na vinicích v Engadi.', 'Pis 1:15': 'Aj, jak jsi ty krásná, přítelkyně má, aj, jak jsi krásná! Oči tvé jako holubičí.', 'Pis 1:16': 'Aj, jak jsi ty krásný, milý můj, jak utěšený! I to lůže naše zelená se.', 'Pis 1:17': 'Trámové domů našich jsou z cedrů, a pavlače naše z boroví.', 'Pis 2:1': 'Já jsem růže Sáronská, a lilium při dolinách.', 'Pis 2:2': 'Jako lilium mezi trním, tak přítelkyně má mezi pannami.', 'Pis 2:3': 'Jako jabloň mezi dřívím lesním, tak milý můj mezi mládenci. V stínu jeho žádostiva jsem byla seděti, a sedímť; nebo ovoce jeho sladké jest ústům mým.', 'Pis 2:4': 'Uvedl mne na hody, maje za korouhev lásku ke mně.', 'Pis 2:5': 'Očerstvětež mne těmi flašemi, posilňte mne těmi jablky, nebo umdlévám milostí,', 'Pis 2:6': 'Levice jeho pod hlavou mou, a pravicí svou objímá mne.', 'Pis 2:7': 'Zavazujiť vás přísahou, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by nechtěl.', 'Pis 2:8': 'Hlas milého mého, aj, onť se béře, skáče po těch horách, poskakuje na těch pahrbcích.', 'Pis 2:9': 'Podobný jest milý můj srně aneb mladému jelenu; aj, on stojí za stěnou naší, vyhlédá z oken, patří skrze mříži.', 'Pis 2:10': 'Ozval se milý můj, a řekl mi: Vstaň, přítelkyně má, krásná má, a poď.', 'Pis 2:11': 'Nebo aj, zima pominula, prška přestala a odešla.', 'Pis 2:12': 'Kvítíčko se ukazuje po zemi, čas prozpěvování přišel, a hlas hrdličky slyší se v krajině naší.', 'Pis 2:13': 'Fík vypustil holičky své, a réví rozkvetlé vydalo vůni. Vstaniž, přítelkyně má, krásná má, a poď.', 'Pis 2:14': 'Holubičko má, v rozsedlinách skalních, v skrýši příkré, ukaž mi oblíčej svůj, nechať slyším hlas tvůj; nebo hlas tvůj libý jest, a oblíčej tvůj žádostivý.', 'Pis 2:15': 'Zlapejte nám lišky, lišky maličké, ješto škodu dělají na vinících, poněvadž vinice naše kvete.', 'Pis 2:16': 'Milý můj jest můj, a já jeho, jenž pase mezi lilium.', 'Pis 2:17': 'Ažby zavítal ten den, a utekli by stínové ti, navratiž se, připodobni se, milý můj, srně neb mladému jelenu na horách Beter.', 'Pis 3:1': 'Na ložci svém v noci hledala jsem toho, kteréhož miluje duše má. Hledala jsem ho, ale nenašla jsem ho.', 'Pis 3:2': 'Již tedy vstanu, a zchodím město; po ryncích i po ulicech hledati budu toho, kteréhož miluje duše má. Hledala jsem ho, ale nenašla jsem ho.', 'Pis 3:3': 'Našli mne ponocní, kteříž chodí po městě. Viděli-liž jste toho, kteréhož miluje duše má?', 'Pis 3:4': 'A jakž jsem jich jen pominula, takž jsem našla toho, kteréhož miluje duše má. Chopila jsem ho, aniž ho pustím, až ho uvedu do domu matky své, a do pokojíka rodičky své.', 'Pis 3:5': 'Přísahou vás zavazuji, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by sám nechtěl.', 'Pis 3:6': 'Která jest to, jenž vstupuje z pouště jako sloupové dymu, okouřena jsuc mirrou a kadidlem, dražším nad všelijaký prach apatekářský?', 'Pis 3:7': 'Aj, lože Šalomounovo, okolo něhož šedesáte udatných z nejsilnějších Izraelských,', 'Pis 3:8': 'Vše vládnoucích mečem, vycvičených v boji, z nichž jeden každý má svůj meč při boku svém z příčiny strachu nočního.', 'Pis 3:9': 'Schranu vystavěl sobě král Šalomoun z dříví Libánského,', 'Pis 3:10': 'Při níž udělal sloupy stříbrné, dno zlaté a ponebí šarlatové, vnitřek pak jeho postlaný milostí dcer Jeruzalémských.', 'Pis 3:11': 'Vyjděte a pohleďte, dcery Sionské, na krále Šalomouna v koruně, kterouž ho korunovala matka jeho v den oddávání jeho a v den veselí srdce jeho.', 'Pis 4:1': 'Aj, jak jsi ty krásná, přítelkyně má, aj, jak jsi krásná! Oči tvé jako holubičí mezi kadeři tvými, vlasy tvé jako stáda koz, kteréž vídati na hoře Galád.', 'Pis 4:2': 'Zubové tvoji podobní stádu ovcí jednostejných, když vycházejí z kupadla, z nichž každá mívá po dvém, a mezi nimiž není žádné neplodné.', 'Pis 4:3': 'Jako provázek z hedbáví červeného dvakrát barveného rtové tvoji, a řeč tvá ozdobná; jako kus jablka zrnatého židoviny tvé mezi kadeři tvými.', 'Pis 4:4': 'Hrdlo tvé jest jako věže Davidova, vystavená k chování zbroje, v níž na tisíce pavéz visí, vše štítů mužů udatných.', 'Pis 4:5': 'Oba tvé prsy jako dvé telátek bliženců srních, jenž se pasou v kvítí.', 'Pis 4:6': 'Ažby zavítal ten den, a utekli by stínové, poodejdu k hoře mirrové a pahrbku kadidlovému.', 'Pis 4:7': 'Všecka jsi krásná, přítelkyně má, a není na tobě poškvrny.', 'Pis 4:8': 'Se mnou z Libánu, ó choti má, se mnou z Libánu půjdeš, a pohledíš s vrchu hory Amana, s vrchu Senir a Hermon, z peleší lvových a s hor pardových.', 'Pis 4:9': 'Jala jsi srdce mé, sestro má choti, jala jsi srdce mé jedním okem svým, a jedinou točenicí hrdla svého.', 'Pis 4:10': 'Jak utěšené jsou milosti tvé, sestro má choti! Jak vzácnější jsou milosti tvé než víno, a vůně mastí tvých nade všecky vonné věci.', 'Pis 4:11': 'Strdí tekou rtové tvoji, ó choti, med a mléko pod jazykem tvým, a vůně roucha tvého jako vůně Libánu.', 'Pis 4:12': 'Zahrada zamčená jsi, sestro má choti, vrchoviště zamčené, studnice zapečetěná.', 'Pis 4:13': 'Výstřelkové tvoji jsou zahrada stromů jablek zrnatých s ovocem rozkošným cypru a nardu,', 'Pis 4:14': 'Nardu s šafránem, prustvorce s skořicí, a s každým stromovím kadidlo vydávajícím, mirry a aloes, i s všelijakými zvláštními věcmi vonnými.', 'Pis 4:15': 'Ó ty sám vrchoviště zahradní, studnice vod živých, a tekoucích z Libánu.', 'Pis 4:16': 'Věj, větříčku půlnoční, a přiď, větříčku polední, prověj zahradu mou, ať tekou vonné věci její, a ať příjde milý můj do zahrady své, a jí rozkošné ovoce své.', 'Pis 5:1': 'Přišelť jsem do zahrady své, sestro má choti, sbírám mirru svou i vonné věci své, jím plást svůj i med svůj, pijí víno své a mléko své. Jezte, přátelé, píte a hojně se napíte, moji milí.', 'Pis 5:2': 'Spávámť, a však srdce mé bdí. Hlas milého mého, tlukoucího: Otevři mi, sestro má, přítelkyně má, holubičko má, upřímá má; nebo hlava má plná jest rosy, a kadeře mé krůpějí nočních.', 'Pis 5:3': 'Svlékla jsem sukni svou, kterakž ji obleku? Umyla jsem nohy své, což je mám káleti?', 'Pis 5:4': 'Milý můj sáhl rukou svou skrze dvéře, a vnitřnosti mé pohnuly se ve mně.', 'Pis 5:5': 'I vstala jsem, abych otevřela milému svému, a aj, z rukou mých kapala mirra, i z prstů mých, mirra tekutá na rukovětech závory.', 'Pis 5:6': 'Otevřelať jsem byla milému svému, ale milý můj již byl ušel, a pominul. Duše má byla vyšla, když on promluvil. Hledala jsem ho, ale nenašla jsem ho; volala jsem ho, ale neozval se mi.', 'Pis 5:7': 'Nalezše mne strážní, kteříž chodí po městě, zbili mne, ranili mne, vzali i rouchu mou se mne strážní zdí městských.', 'Pis 5:8': 'Zavazuji vás přísahou dcery Jeruzalémské, jestliže byste našly milého mého, co jemu povíte? Že jsem nemocná milostí.', 'Pis 5:9': 'Což má milý tvůj mimo jiné milé, ó nejkrásnější z žen? Co má milý tvůj nad jiné milé, že nás tak přísahou zavazuješ?', 'Pis 5:10': 'Milý můj jest bílý a červený, znamenitější nežli deset tisíců jiných.', 'Pis 5:11': 'Hlava jeho jako ryzí zlato, vlasy jeho kadeřavé, černé jako havran.', 'Pis 5:12': 'Oči jeho jako holubic nad stoky vod, jako v mléce umyté, stojící v slušnosti.', 'Pis 5:13': 'Líce jeho jako záhonkové vonných věcí, jako květové vonných věcí; rtové jeho jako lilium prýštící mirru tekutou.', 'Pis 5:14': 'Ruce jeho prstenové zlatí, vysazení kamením drahým jako postavcem modrým; břicho jeho stkvělost slonové kosti zafiry obložené.', 'Pis 5:15': 'Hnátové jeho sloupové mramoroví, na podstavcích zlata nejčistšího založení; oblíčej jeho jako Libán, výborný jako cedrové.', 'Pis 5:16': 'Ústa jeho přesladká, a všecken jest přežádostivý. Takovýť jest milý můj, takový jest přítel můj, ó dcery Jeruzalémské.', 'Pis 5:17': 'Kamže odšel milý tvůj, ó nejkrásnější z žen? Kam se obrátil milý tvůj? A hledati ho budeme s tebou.', 'Pis 6:1': 'Milý můj sstoupil do zahrady své, k záhonkům věci vonných, aby pásl v zahradách, a aby zbíral lilium.', 'Pis 6:2': 'Já jsem milého mého, a milý můj jest můj, kterýž pase mezi lilium.', 'Pis 6:3': 'Krásná jsi, přítelkyně má, jako Tersa, pěkná jako Jeruzalém, hrozná jako vojsko s praporci.', 'Pis 6:4': 'Odvrať oči své od patření na mne, nebo ony mne posilují. Vlasy tvé jsou jako stáda koz, kteréž vídati v Galád.', 'Pis 6:5': 'Zubové tvoji jsou podobní stádu ovcí, když vycházejí z kupadla, z nichž každá mívá po dvém, a mezi nimiž není žádné neplodné.', 'Pis 6:6': 'Jako kus jablka zrnatého židoviny tvé mezi kadeři tvými.', 'Pis 6:7': 'Šedesáte jest královen, a osmdesáte ženin, a mladic bez počtu;', 'Pis 6:8': 'Jediná jest však má holubice, má upřímá, jedinká při matce své, nepoškvrněná při své rodičce. Spatřivše ji dcery, blahoslavily ji, královny a ženiny chválily ji, řkouce:', 'Pis 6:9': 'Která jest to, kterouž viděti jako dennici, krásná jako měsíc, čistá jako slunce, hrozná jako vojsko s praporci?', 'Pis 6:10': 'Do zahrady vypravené sstoupila jsem, abych spatřila ovoce údolí, abych viděla, kvete-li vinný kmen, a pučí-li se jabloně zrnaté.', 'Pis 6:11': 'Nezvěděla jsem, a žádost má ponukla mne na vůz přednějších z lidu mého.', 'Pis 6:12': 'Navrať se, navrať, ó Sulamitská, navrať se, navrať, ať na tě patříme. Co uzříte na Sulamitské? Jako zástup vojenský.', 'Pis 7:1': 'Jak jsou krásné nohy tvé v střevících, dcero knížecí! Okolek bedr tvých jako zápony, dílo ruku výborného řemeslníka.', 'Pis 7:2': 'Pupek tvůj koflík okrouhlý, ne bez nápoje; břicho tvé jako stoh pšenice obrostlý kvítím.', 'Pis 7:3': 'Oba tvé prsy jako dvé telátek bliženců srních.', 'Pis 7:4': 'Hrdlo tvé jako věže z kostí slonových, oči tvé rybníci v Ezebon podlé brány Batrabbim, nos tvůj věže Libánská patřící k Damašku.', 'Pis 7:5': 'Hlava tvá na tobě jako Karmel, a vlasy hlavy tvé jako šarlat; i král přivázán by byl na pavlačích.', 'Pis 7:6': 'Jak jsi ty krásná, a jak utěšená, ó milosti přerozkošná!', 'Pis 7:7': 'Ta postava tvá podobna jest palmě, a prsy tvé hroznům.', 'Pis 7:8': 'Řekl jsem: Vstoupím na palmu, dosáhnu vrchů jejích. Nechažť tedy jsou prsy tvé jako hroznové vinného kmene, a vůně chřípí tvých jako jablek vonných.', 'Pis 7:9': 'Ústa tvá jako víno výborné, milá pro upřímnost, působící, aby i těch, jenž spí, rtové mluvili.', 'Pis 7:10': 'Já jsem milého svého, a ke mně jest žádost jeho.', 'Pis 7:11': 'Poď, milý můj, vyjděme na pole, přenocujme ve vsech.', 'Pis 7:12': 'Ráno přivstaneme, na vinice pohledíme, kvete-li vinný kmen, již-li se ukázal začátek hroznů, kvetou-li jablka zrnatá, a tuť dám tobě milosti své.', 'Pis 7:13': 'Pěkná jablečka vydala vůni, a na dveřech našich všecky rozkoše nové i staré, milý můj, zachovala jsem tobě.', 'Pis 8:1': 'Ó bys byl jako bratr můj požívající prsí matky mé, abych tě naleznuc vně, políbila, a nebyla zahanbena.', 'Pis 8:2': 'Vedla bych tě, a uvedla do domu matky své, a tu bys mne vyučoval; a jáť bych dala píti vína strojeného, a mstu z jablek zrnatých.', 'Pis 8:3': 'Levice jeho pod hlavou mou, a pravicí svou objímá mne.', 'Pis 8:4': 'Přísahou vás zavazuji, dcery Jeruzalémské, abyste nebudily a nevyrážely ze sna milého mého, dokudž by sám nechtěl.', 'Pis 8:5': 'Která jest to, jenž vstupuje z pouště, zpolehši na milého svého? Pod jabloní vzbudila jsem tě; tuť tebe počala matka tvá, tuť tě počala rodička tvá.', 'Pis 8:6': 'Položiž mne jako pečet na srdce své, jako pečetní prsten na ruku svou. Nebo silné jest jako smrt milování, tvrdá jako hrob horlivost; uhlí její uhlí řeřavé, plamen nejprudší.', 'Pis 8:7': 'Vody mnohé nemohly by uhasiti tohoto milování, aniž ho řeky zatopí. Kdyby někdo dáti chtěl všecken statek domu svého za takovou milost, se vším tím pohrdnut by byl.', 'Pis 8:8': 'Sestru máme maličkou, kteráž ještě nemá prsí. Co učiníme s sestrou svou v den, v kterýž bude řeč o ní?', 'Pis 8:9': 'Jestliže jest zed, vzděláme na ní palác stříbrný; pakli jest dveřmi, obložíme je dskami cedrovými.', 'Pis 8:10': 'Já jsem zed, a prsy mé jako věže; takž jsem byla před očima jeho, jako nacházející pokoj.', 'Pis 8:11': 'Vinici měl Šalomoun v Balhamon, kteroužto pronajal strážným, aby jeden každý přinášel za ovoce její tisíc stříbrných.', 'Pis 8:12': 'Ale vinice má, kterouž mám, přede mnou jest. Mějž sobě ten tisíc, ó Šalomoune, a dvě stě ti, kteříž ostříhají ovoce jejího.', 'Pis 8:13': 'Ó ty, kteráž bydlíš v zahradách, přáteléť pozorují hlasu tvého, ohlašujž mi se.', 'Pis 8:14': 'Pospěš, milý můj, a připodobni se k srně nebo mladému jelenu, na horách vonných věcí.'}