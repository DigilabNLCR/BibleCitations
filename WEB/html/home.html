    <div class="header">
        <div class="header-content-box">
            <div class="header-text-content">
                <p class="header-note">STUDIE NÁRODNÍ KNIHOVNY ČESKÉ REPUBLIKY • 2022</p>
                <h1 class="h1-header">Religionistická mapa literárních významů:<br>Citace Bible v prvorepublikovém tisku</h1>
                <p class="p-header">Bible je nejcitovanější text evropských dějin. Daleko přesahuje oblast náboženského čtení, ortopraxe, liturgie a teologie, vstupuje do veřejného prostoru, stává se nevyčerpatelným zdrojem literární i šířeji kulturní inspirace. Bible je významnou oporou nejen náboženských, morálních, ale i společensko-politických názorů s významnými dopady na kulturu a její nositele.</p>
            </div>
            <img src="images/pan_na_lavicce.png" alt="Pán na lavičce" class="header-image">
        </div>
    </div>

    <div class="content-window-white">
        <div class="content-inner-box">
            <div class="content-text">
                <p>Inovativní zpracování digitalizovaných textů v <a href="./dl4dh.php">projektu DL4DH</a> umožnilo vyvinout postup strojového rozpoznání biblických citátů v <a href="./workflowdata.php#PeriodikaDataset">korpusu vybraných prvorepublikových periodik z let 1925-1939</a>. Navázali jsme na rozsáhlý projekt <a href="https://americaspublicbible.org/">America’s Public Bible</a>, věnovaný studiu biblických citací ve starším periodickém tisku v USA, a přenesli jej v menším měřítku do prostředí veřejného československého tisku v období první republiky. Jde o specifickou oblast, v níž knihovny v České republice disponují prostřednictvím již digitalizovaných pramenů autoritativními sbírkami, které se dále obohacují o regionální varianty hlavních titulů. I přes jistá omezení v dostupnosti a kvalitě některých digitalizovaných zdrojů (vybraný vzorek nepředstavuje kompletní soubor čísel uvedených periodik, natožpak veškerý českojazyčný prvorepublikový tisk) se nám podařilo zjistit informace o citovanosti Bible ve veřejném tisku. Tento postup je veden z pozice metod “čtení z dálky”, tedy využití nástrojů kvantitativní analýzy textů pomocí strojového zpracování přirozeného jazyka.</p>
                <p>Po <a href="./workflowdata.php">zpracování dat</a> se podařilo celkem identifikovat více než 7000 pravděpodobných biblických citací (kompletní výsledky pro detailnější vyhodnocení naleznete <a href="https://github.com/DigilabNLCR/BibleCitations/tree/main/PUBLIC_RESULTS">zde</a>). Mezi zvolenými periodiky jsou patrné výrazné rozdíly co do počtu a profilu citací. Grafy na tomto webu otevírají nový pohled na citování Bible v prvorepublikovém tisku: ukazují výraznou přítomnost v masmédiích postupně sekularizovaného světa 20. století, procházejícího postupným odkouzlením světa, atomizací rodiny, prudkou urbanizací, sociální mobilitou a obrovským vědeckotechnickým rozvojem. Na druhé straně stojí rozvoj individuální religiozity včetně esoterických směrů, ale i nenáboženské spirituality.</p>
                <div class="infobox">
                    <ul>
                        <li><a href="../workflowdata.php#PeriodikaDataset">Periodika</a></li>
                        <ul>
                            <li>11 periodik</li>
                            <li>149 ročníků</li>
                            <li>16 022 čísel</li>
                            <li>167 263 stran (1 131 851 normostran)</li>
                            <li>316 972 671 slov</li>
                        </ul>
                    </ul>
                    <ul>
                        <li><a href="../workflowdata.php#BibleDataset">Bible</a></li>
                        <ul>
                            <li>5 překladů</li>
                            <li>202 knih (74 unikátních)</li>
                            <li>89 485 veršů (36 745 unikátních)</li>
                            <li>celkem 1 620 772 slov</li>
                        </ul>
                    </ul>
                </div>
            </div>
        </div>
    </div>

    <div class="content-window-grey">
        <div class="content-inner-box"> 
            <div class="content-text">
                <p>V konkrétním období a prostoru první republiky lze však nalézt i další komplexní faktory ovlivňující citování Bible, jako specifické provázání státní ideologie s podporou rozvoje Církve československé (od roku 1971 nazývána i Církev československá husitská), a hledání cest římských katolíků v demokratickém zřízení po rozpadu Rakouska-Uherska. Na příkladu původně dominantní římskokatolické církve je možné vnímat komplexnost doby, která nalézala vyjádření i v periodickém tisku. Za situace, kdy byla římskokatolická církev původně úzce propojená s vládnoucí elitou rakousko-uherské monarchie a konzervativními postoji římského centra, to tato církev a její věŕíci neměli v moderní demokracii lehké. Existenciální rozpor s hrůzami nedávno prožité světové války, která otřásla světonázorem a vírou širokých vrstev většiny věrovyznání, rozkol s nově budovanou koncepcí československého demokratického státu a obecná disonance s programově antimodernistickými postoji římskokatolického centra, to vše se vedle dalších faktorů podepsalo na redukci kněží a podpory římskokatolické církve během 20. let. Netýkalo se to ale Českobratrské církve evangelické, která měla oporu vrcholných politických představitelů státu, která v této situaci posílila. V průběhu 30. let nicméně dochází k dočasnému usmíření římskokatolické církve s československými elitami a postupné stabilizaci, a to jak díky celkové politické situaci, tak i určité vnitřní obnově. Na Moravě a v Sudetech dochází ale k částečně jinému vývoji, který může mít vliv na literární produkci. Úplně mimo námi sledovaný prostor českojazyčných periodik pak římskokatolická církev např. ve slovenském prostoru sehrála významnou oporu autonomistických sil, které ve spolupráci s nacistickým Německem povedou následně k rozpadu republiky.</p>
                <p>V komplikovaných podmínkách národnostního složení Československé republiky vzrůstaly zároveň odstředivé tendence výrazných menšin původního rakousko-uherského silně multietnického soustátí, podbarvené i rozdílným kulturním, náboženským, politickým a ekonomickým zázemím. Je to doba, kdy také nabírá na významu komunismus a národně orientované krajně pravicové strany. Zde se těchto charakteristik letmo dotýkáme zejména proto, že nám umožňují nastínit komplexnost celkové společenské situace první republiky.</p>
            </div>
        </div>
    </div>

    <div class="content-window-white">
        <div class="content-inner-box"> 
            <div class="content-text">
                <p>Identifikace biblických citací a vazba s charakteristickými tituly spřízněnými s různými politickými směry dané doby umožňují jen limitovanou kvantitativní sondu do světa vybraných masmédií. Výzkum jsme podnikli s plným vědomím omezení, že tímto postupem nelze zachytit všechny nuance a souvislosti s výše naznačenými myšlenkovými a politickými směry; na druhé straně lze díky automatizovanému srovnávání textu charakterizovat využívání kulturně významných textů, v našem případě Bible, ve zvoleném cílovém korpusu vybraných prvorepublikových periodik. Tento postup umožňuje zjistit, které citáty se objevují v textech  nejčastěji, jaké je zastoupení Nového a Starého zákona, jak výrazně mezi novozákonními citáty převažují evangelia a mezi starozákonními morální kompas Desatera, i jak se citování Bible vyvíjelo v čase v rámci vybraných periodik a jejich vztahů.</p>
                <p>Tento web slouží jako explorativní virtuální <a href="./relimap.php">„mapa religionistických literárních významů“</a>, mapující přítomnost Bible ve veřejném prostoru pomocí deskriptivní statistiky a síťové analýzy na základě periodického tisku - tehdy nejvýznamnějšího sdělovacího prostředku, který byl široce konzumován kulturně, sociálně, politicky a nábožensky činnými osobami. Ty dále užívají biblických citátů k podpoře své agendy. Náš postup ilustruje možnosti, jaký digitálním humanitním vědám poskytují kvalitně zpracované a strojovému čtení uzpůsobené texty. Zároveň přínášíme modelové workflow pro vytěžování a zpracování literárních textů k volné inspiraci pro další projekty. Rozsáhlá periodika, ale i další texty jsou významnou, ale kvantitativně stále ještě málo prozkoumanou součástí kulturního dědictví. Toto dědictví je uchovávané a dnes konečně i digitálně zpřístupňované prostřednictvím <a href="./dl4dh.php">systematických snah předních českých knihoven</a></p>
            </div>
        </div>
    </div>

    <div class="content-window-grey">
        <div class="content-inner-box"> 
            <div class="content-text">
                <h2>Trendy</h2>
                <p>Všechny prezentované grafy jsou založeny na strojovém zpracování korpusu, nelze se tedy vyhnout jistému poměru citátů nerozpoznaných (falešně negativní výskyty) a mylně rozpoznaných jako biblické citáty (falešně pozitivní výskyty). Zvolili jsme ve všech případech poměrně konzervativní přístup, který se snaží do značné míry omezit poměr falešně pozitivních výskytů i za cenu nerozpoznání některých jiných, <a href="./workflowdata.php#anchorCleaning">viz zde</a>.</p>
                <p>Intertextuální vazby uvnitř Bible jsou vyřešeny tak, že jsou oba verše spojeny do jednoho (např. „<i>Nezabiješ</i>“ je uvedeno jako verš Ex 20:13 / Dt 5:17 a započítává se pouze jednou této dvojici veršů). Některé verše mohou z tohoto důvodu ale být prezentovány jako součásti více subsetů (např. „<i>Hlas volajícího na poušti</i>“ je sdílen několika evangelii, ale ty všechny se zároveň odkazují ke starozákonnímu Izaiášovi). Ačkoliv se verše mohou lišit ve svém dalším obsahu, zpravidla je citována jen jejich sdílená část, a proto je méně zavádějící shrnout je jako jednu citaci. Zároveň je nutné vzít v potaz, že jsme nepodchytili zdaleka všechny intertextuální vazby, které v Bibli jsou, ale pouze ty nejčastější.</p>
                <p>Všem zájemcům o hlubší analýzu biblických citací tak musíme doporučit podívat se na naše výsledky z blízka. V <a href="https://github.com/DigilabNLCR/BibleCitations/blob/main/PUBLIC_RESULTS/MUTUAL_DROP_SURE_MA_DUPS_ST_SUBS_FILTERED_UNFILTERED_batch_results.csv">tomto CSV souboru</a> naleznete výsledky, které se dále promítají do statistik a které obsahují jak odkaz na konkrétní stránku periodika, kde se vyskytují, tak přímo pasáž periodika, ve které byl citát nalezen. V <a href="https://github.com/DigilabNLCR/BibleCitations/blob/main/PUBLIC_RESULTS/FILTERED_BY_STOP_SUBS.csv">tomto souboru</a> pak naleznete ty citace, které byly z výsledků zahozeny na základě tzv. stop-podveršů (viz <a href="./workflowdata.php">workflow</a>), ale které mohou stále obsahovat mnohé biblické aluze.</p>
                <p>Zde prezentované výsledky jsou založeny na pročištěných datech, které jsou již poměrně jisté, ale nikoliv stoprocentní (viz <a href="./workflowdata.php#anchorCleaning">Workflow</a>). Tuto skutečnost berte prosím v potaz. Stejně tak při interpretaci grafů berte v úvahu, že ne pro všechny roky je dostupné stejné množství materiálu, viz <a href="./workflowdata.php#PeriodikaDataset">přehled dat</a>. Například menší počet citací po roce 1934 je do velké míry odrazem nedostupnosti katolicky laděného periodika Čech.</p>
            </div>
        </div>
    </div>

    <div class="content-window-white">
        <div class="content-inner-box">
            <div class="content-text-for-chart">
                <h2>Nejčastější citace v letech</h2>
                <p>V této části si můžete prohlížet grafy, které zobrazují vývoj citování některých veršů v letech. Pro přepínání jednotlivých grafů použijte rozbalovací menu „<i>filtrovat podle</i>“. Zde zobrazované hodnoty jsou absolutní počty citací.</p>
                <div id="commentSection">
                    <h3>Nejčastější citace celkem</h3>
                    <p>Graf ukazuje, jak se ve využitém korpusu vyvíjela citovanost deseti nejzastoupenějších biblických míst. Je zde patrný setrvalý zájem o Desatero, kde převládá přikázání „<i>Nezabiješ</i>“ (Ex 20:13/Dt 5:17), které je i celkově nejcitovanějším veršem, a o Evangelia, kde je celkově nejcitovanější úryvek z verše L 2:14: „<i>Sláva na výsostech bohu</i>“. Přehled celkově nejcitovanějších veršů naleznete <a href="https://public.flourish.studio/visualisation/11097410/">zde</a></p>
                </div>
            </div>
            <div class="chart-navigation">
                <span class="slider-div">
                    <div id="slider-round" class="slider-round"></div>
                </span>
                <span>
                    <p class="chart-change-notes">Filtrovat podle</p>
                </span>
                <span>
                    <select id="selectDataset">
                        <option value="Top">Nejčastější citace celkem</option>
                        <option value="TopEvangelia">Nejčastěší citace z Evangelia</option>
                        <option value="TopNZ">Nejčastěší citace z Nového Zákona</option>
                        <option value="TopSZ">Nejčastěší citace ze Starého Zákona</option>
                        <option value="TopDesatero">Nejčastěší citace Desatera</option>
                    </select>
                </span>
                <span>
                    <span class="chart-change-notes">Přepnout typ grafu</span>
                </span>
                <span class="two-buttons">  
                    <button id="BarLineButton">sloupcový graf</button>
                    <button id="RotateChartButton" class="rotate-chart">otočit graf</button>
                </span>
            </div>
            <div class="chart-1">
                <canvas id="chartCitationsTopInYears" class="chart-canvas"></canvas>
            </div>
        </div>
    </div>