    <div class="header">
        <div class="header-content-box">
            <div class="header-text-content">
                <h1 class="h1-header">Religionistická mapa literárních významů:<br>Citace Bible v síti prvorepublikového tisku</h1>
                <p class="p-header">Zde prezentované grafy slouží jako explorativní virtuální „mapa religionistických literárních významů“, mapující přítomnost Bible ve veřejném prostoru pomocí síťové analýzy na základě periodického tisku - tehdy nejvýznamnějšího sdělovacího prostředku.</p>
            </div>
        </div>
    </div>

    <div class="content-window-white">
        <div class="content-inner-box">
            <div class="content-text">
                <p>Tento síťový graf ukazuje všechna periodika a vztahy citátů, které se v nich vyskytují. Větší kroužky představují periodika, menší pak jednotlivé citáty. Z grafu lze vyčíst, které citace se vyskytují ve více periodikách. Citáty jsou však kvůli přehlednosti omezeny jen na ty, u kterých byly rozpoznány alespoň tři výskyty v rámci periodika.  Doporučujeme sledovat, jak samostatné seskupení citátů specifickýchh pouze pro jedno periodikum, tak i sdílené citáty, které jsou součástí společného myšlenkového zázemí vícero periodik. Významné spojení mezi jednotlivými mediálními kanály se nacházejí v populárnim moralistním kompasu Desatera - zejména „<i>Nezabiješ</i>“ a „<i>Nesesmilníš</i>“, které propojují většinu periodik. Naopak, evangelia propojují svými citacemi periodický tisk komplexnějším způsobem do několika specifických skupin. Prostřednictvím interaktivní filtrace doporučujeme průzkum jednotlivých kombinací, sdílených skupin i samostatných a nespojitých periodik a citací.</p>
            </div>
            <div class="flourish-embed flourish-network" data-src="visualisation/11137468"><script src="https://public.flourish.studio/resources/embed.js"></script></div>
        </div>
    </div>

    <div class="content-window-grey">
        <div class="content-inner-box">
            <div class="content-text">
                <p>Stejný graf jako předchozí, ale bez omezení prahu, ukazuje i ty citáty, u kterých byl rozpoznán pouze jeden nebo dva výskyty.</p>
            </div>
            <div class="flourish-embed flourish-network" data-src="visualisation/11390368"><script src="https://public.flourish.studio/resources/embed.js"></script></div>
        </div>
    </div>

    <div class="content-window-white">
        <div class="content-inner-box">
            <div class="content-text">
                <p>Síťový graf, který ukazuje všechny rozpoznané biblické citáty sdílené alespoň dvěma periodiky v použitém korpusu. Velkou část z nich citují jen dvě periodika, ale některé, jak například celkově nejcitovanější „<i>Nezabiješ</i>“ či další z přikázání „<i>Nepokradeš</i>“, jsou sdílené dokonce většinou sledovaných periodik. Na tomto příkladu je možno lépe sledovat sdílené citace pomoci jejich klastrů. Množství výskytu v jednotlivých periodikách u každého citátu, graficky znázorňuje síla čáry reprezentující vazbu k periodiku (hrany). Specifická situace nízké propojenosti biblických citací nastává u periodika Moravský hospodář (ekonomicko-vzdělávací periodikum), narozdíl od Venkova (politické periodikum agrární strany). Zcela specifická je situace Posla záhrobního (periodikum věnované spiritismu), které sdílí specificky citace s jednotlivými periodiky povětšinou samostatně, nebo jen v menších společných skupinách. Zajímavý je i náhled na vazby po skupinách citací mezi Venkovem a jasně katolickým (původně ještě staročeským) periodikem Čech a Věstníkem katolickeho duchovenstva, kde se manifestuje participace na širokém společném myšlenkovém zázemí - alespoň co se biblických citací týče.</p>
            </div>
            <div class="flourish-embed flourish-network" data-src="visualisation/11378123"><script src="https://public.flourish.studio/resources/embed.js"></script></div>
        </div>
    </div>

    <div class="content-window-grey">
        <div class="content-inner-box">
            <div class="content-text">
                <p>Síťový graf, který ukazuje, kolik odkazů na verše mezi sebou navzájem sdílejí periodika (síla hrany ukazuje poměr sdílených citací vůči celkovému počtu citací v obou periodikách, pomoci následujícího výpočtu:</p>
            </div>
                <pre>
                    <code class="language-python">
    podil_sdilenych_versu = sdilene_verse/(verse_v_A + verse_v_B - sdilene_verse)
                    </code>
                </pre>
            <div class="content-text">
                <p>V absolutních číslech nejvíce citovaných veršů sdílejí katolický Čech a Věstník katolického duchovenstva (271) a téměř obdobně znovu Čech a agrární Venkov (264). V tomto ohledu je zajímavé, že Věstník katolického duchovenstva a Venkov zdaleka takový překryv nemají (113). Největší poměr sdílených citovaných veršů je právě mezi Čechem a Věstníkem katolického duchovenstva (16,3 %). V těsném závěsu je dotahují, možná trochu překvapivě Moravský večerník z Olomouce a prvorepublikově laděná prodemokratická Přítomnost (14,5 %, 61 celkem), či Moravský večerník a Venkov (13,9 %, 135 celkem). Při interpretaci grafu je nutné brát v potaz, že výpočet se odvíjí od celkového počtu citací v obou spojených periodikách. Ačkoliv tedy graf ukazuje, že Moravský hospodář sdílí s Venkovem pouze 2 % citací, ve skutečnosti Venkov obsahuje paradoxně až 100 % citací, které se objevují v Moravském Hospodáři, což je ale způsobeno tím, že se v celém korpusu Moravského hospodáře podařilo detekovat pouze 2 citáty.</p>
            </div>
            <div class="flourish-embed flourish-network" data-src="visualisation/11378375"><script src="https://public.flourish.studio/resources/embed.js"></script></div>
        </div>
    </div>

    <div class="content-window-white">
        <div class="content-inner-box">
            <div class="content-text">
                <p>Síťový graf, který umožňuje filtrovat zobrazení podle celkového počtu rozpoznaných biblických citátů. V základní verzi zobrazuje prahované skupiny všech citátů, které se v celém korpusu objevují alespoň 3x, ale výběrem v grafu lze zobrazení zúžit jen na vztahy založené na skupinách 6-10 citací (11-15, 16-20, více než 20). Toto zobrazení umožňuje lépe pochopit kvantitativní i kvalitativní povahu vazeb na biblickou textualitu pomocí počtu členů a obsahu jednotlivých skupin, jako i rozsahu vazeb.</p>
            </div>
            <div class="flourish-embed flourish-network" data-src="visualisation/11378241"><script src="https://public.flourish.studio/resources/embed.js"></script></div>
        </div>
    </div>